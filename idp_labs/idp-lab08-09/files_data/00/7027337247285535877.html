<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698856/%D8%BA%DB%8C%D8%A8%D8%AA-%D8%AF%D8%A7%D9%86%D8%B4%D8%AC%D9%88%DB%8C%D8%A7%D9%86-%D8%AF%D8%A7%D9%86%D8%B4%DA%AF%D8%A7%D9%87-%D8%A2%D8%B2%D8%A7%D8%AF-%D8%A7%D8%B5%D9%81%D9%87%D8%A7%D9%86-%D8%A7%D9%85%D8%B1%D9%88%D8%B2-%D8%AB%D8%A8%D8%AA-%D9%86%D9%85%DB%8C%E2%80%8C%D8%B4%D9%88%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="غیبت دانشجویان دانشگاه آزاد اصفهان امروز ثبت نمی‌شود"/>
    <meta property="og:description" content="مدیر روابط عمومی دانشگاه آزاد اسلامی اصفهان گفت: امروز به دلیل نبود سرویس ایاب ذهاب دانشجویان این دانشگاه، غیبت آن‌ها در کلاس‌های درس ثبت نخواهد شد.عالمیان در گفتگو با ایسنا در خصوص تعطیلی دانشگاه آزاد اسلامی واحد اصفهان، اظهار کرد: با توجه به اینکه سرویس‌های حمل و نقل عمومی همه روزه اول صبح و بعدازظهر اقدام به جابجایی دانشجویان می‌کردند و امروز فعال نیستند، پس از هماهنگی و درخواست با فرمانداری استان، الزامی برای حضور و غیاب دانشجویان وجود ندارد و به همین دلیل غیبت دانشجویان در روز دوشنبه- ۲۷ آبان - ثبت نخواهد شد.وی افزود: همچنین از اساتید این دانشگاه خواسته شده امتحانات میان ترم در این روز برگزار نشود و به هفته آینده یا پایان هفته موکول شود. مدیر روابط عمومی دانشگاه آزاد اسلامی واحد اصفهان تصریح کرد: این تصمیم برای امروز است و بسته به تصمیم شورای تامین استان در روز‌های آینده برنامه ریزی خواهد شد."/>
  </head>
  <body>
    <article>
      <h1>غیبت دانشجویان دانشگاه آزاد اصفهان امروز ثبت نمی‌شود</h1>
      <address><time datetime="2019-11-18T00:00:00+00:00">18 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/27/1038142_285.jpg"/>
      </figure>
      <p>مدیر روابط عمومی دانشگاه آزاد اسلامی اصفهان گفت: امروز به دلیل نبود سرویس ایاب ذهاب دانشجویان این دانشگاه، غیبت آن‌ها در کلاس‌های درس ثبت نخواهد شد.<br/><br/>عالمیان در گفتگو با ایسنا در خصوص تعطیلی دانشگاه آزاد اسلامی واحد اصفهان، اظهار کرد: با توجه به اینکه سرویس‌های حمل و نقل عمومی همه روزه اول صبح و بعدازظهر اقدام به جابجایی دانشجویان می‌کردند و امروز فعال نیستند، پس از هماهنگی و درخواست با فرمانداری استان، الزامی برای حضور و غیاب دانشجویان وجود ندارد و به همین دلیل غیبت دانشجویان در روز دوشنبه- ۲۷ آبان - ثبت نخواهد شد.<br/><br/>وی افزود: همچنین از اساتید این دانشگاه خواسته شده امتحانات میان ترم در این روز برگزار نشود و به هفته آینده یا پایان هفته موکول شود. <br/><br/>مدیر روابط عمومی دانشگاه آزاد اسلامی واحد اصفهان تصریح کرد: این تصمیم برای امروز است و بسته به تصمیم شورای تامین استان در روز‌های آینده برنامه ریزی خواهد شد.</p>
    </article>
  </body>
</html>