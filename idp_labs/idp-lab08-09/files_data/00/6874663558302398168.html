<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/internet/articles/0,7340,L-3773960,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="סופטבנק ממזגת את יאהו יפן עם אפליקציית הצ'ט Line"/>
    <meta property="og:description" content="המיזוג שמהווה גם הסכם יפני-קוריאני ראשון מסוגו נועד להתמודד עם המתחרה הגדולה מבית ראקוטן וחברות הטכנולוגיה האמריקאיות. תוצאת המיזוג הוא קבוצת טכנולוגיה בשווי של כ-30 מיליארד דולר"/>
  </head>
  <body>
    <article>
      <h1>סופטבנק ממזגת את יאהו יפן עם אפליקציית הצ'ט Line</h1>
      <h2>המיזוג שמהווה גם הסכם יפני-קוריאני ראשון מסוגו נועד להתמודד עם המתחרה הגדולה מבית ראקוטן וחברות הטכנולוגיה האמריקאיות. תוצאת המיזוג הוא קבוצת טכנולוגיה בשווי של כ-30 מיליארד דולר</h2>
      <address><time datetime="2019-11-18T00:00:00+00:00">18 Nov 2019</time> by <a rel="author">שירות כלכליסט</a></address>
      <p>סופטבנק היפנית מתכננת למזג את יחידת האינטרנט שלה Yahoo Japan עם מפעילת אפליקציות המסרים Line Corp, וליצור בכך ענקית טכנולוגיה בשווי 30 מיליארד דולר. המטרה היא לייצר קבוצה מספיק רחבה של שירותי אינטרנט וטכנולוגיה כדי להתמודד אל מול יריבות כמו Rakuten וענקיות הטכנולוגיה האמריקאיות והסיניות.</p>
      <p>על פי הדיווח של סוכנות רויטרס, החברה מסרה שיאהו יפן, ששמה שונה בחודש שעבר ל-Z אחזקות, תתמזג עם ליין קורפ, שנמצאת בבעלות Naver Corp הדרום קוריאנית, בעסקה שתושלם באוקטובר 2020. החברות מעוניינות בהסכם סופי עד החודש הבא, במסגרתו סופטבנק ונבר יקימו מיזם בבעלות משותפת שישלוט ב-Z אחזקות, ושבתורה תתפעל את יאהו יפן וליין קורפ.</p>
      <figure>
        <img src="https://images1.calcalist.co.il/PicServer3/2016/07/14/622024/line-messaging_l.jpg"/>
        <figcaption>אפליקציית Line מחזיקה בשירות התשלומים השני הגדול ביותר ביפן</figcaption>
      </figure>
      <p>חברות סופטבנק ונבר – שמחזיקה ב-73% מליין המפסידה, מתכננות להגיש הצעה ליתר המניות של ליין על פי 5,200 ין למניה – עליה של 13.4% לעומת מחיר המניות לפני הדיווח על המיזוג המתוכנן. מניות ליין עלו ב-2.6% ל-5,180 ין למניה במסחר המוקדם בבורסת טוקיו.</p>
      <p>ליין קורפ שלה כ-164 מיליון משתמשים ביפן, מחזיקה בשירות התשלומים הנפוץ במדינה לצד זה של סופטבנק. מפעילת האפליקציה חיפשה אפשרויות צמיחה באמצעות התרחבות לתחומים כמו תשלומי QR שתופעלו ע"י חברת ליין פיי, אך הדבר לא צלח עקב המשאבים המוגבלים שעמדו לרשותה וההשקעה הגדולה של יריבותיה בתחום, כולל סופטבנק, שמפעילה את השירות המתחרה PayPay.</p>
      <p>הצטרפותה של סופטבנק גם תספק לליין גישה ישירה לקרן ויז'ן של סופטבנק מה שיאפשר לה לקבל השקעות נוספות. העסקה היא הדוגמה האחרונה לתהליך ההתכנסות של תעשיית הטכנולוגיה היפנית. סופטבנק השלימה החודש את רכישת חברת קמעונאות האופנה המקוונת Zozo. המיזוג, המגיע בתקופה של מתח פוליטי גובר בין יפן ודרום קוריאה, עשוי להיות שיתוף הפעולה הכלכלי המשמעותי ביותר בין שתי המדינות בעשור האחרון, כך כתב ג'ייוונג לי, יזם דרום קוריאני ומייסד יריבתה של נבר, Daum, בדף הפייסבוק שלו אתמול.</p>
    </article>
  </body>
</html>