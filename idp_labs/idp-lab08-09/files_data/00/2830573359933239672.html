<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/calciomercato/2019/11/18-63499434/l_agente_di_guardiola_ritorno_al_bayern_nulla_e_impossibile_/"/>
    <meta property="og:site_name" content="Tuttosport"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="L'agente di Guardiola: &quot;Ritorno al Bayern? Nulla è impossibile&quot;"/>
    <meta property="og:description" content="Orobitg è sibillino sulla possibilità dell'allenatore spagnolo di lasciare la Premier League per andare nuovamente in Bundesliga: &quot;Ma al Manchester City è felice&quot;"/>
  </head>
  <body>
    <article>
      <h1>L'agente di Guardiola: "Ritorno al Bayern? Nulla è impossibile"</h1>
      <h2>Orobitg è sibillino sulla possibilità dell'allenatore spagnolo di lasciare la Premier League per andare nuovamente in Bundesliga: "Ma al Manchester City è felice"</h2>
      <address>
        <time datetime="2019-11-18T00:00:00+00:00">18 Nov 2019</time>
      </address>
      <p><b>TORINO -</b> Il <a href="https://www.tuttosport.com/news/calcio/serie-a/juventus/calciomercato/2019/08/18-60132722/bild_bayern_monaco_rinuncia_a_mandzukic_/">Bayern Monaco</a> ha appena confermato <b>Hansi Flick</b> sulla panchina per il resto della stagione, dopo l'esonero di Niko Kovac, ma la dirigenza bavarese starebbe già lavorando sottotraccia per individuare il nuovo allenatore per la prossima stagione, con <b>Erik ten Hag</b>, <b>Thomas Tuchel</b> e <a href="https://www.tuttosport.com/news/calcio/calciomercato/2019/11/17-63467908/mirror_per_guardiola_ultimo_anno_al_manchester_city_il_bayern_monaco_alla_finestra/"><b>Pep Guardiola</b></a> in pole position. Ad alimentare le voci su un possibile, clamoroso ritorno del tecnico catalano, sotto contratto col <b>Manchester City</b> fino al 2021, al Bayern ci ha pensato oggi il suo agente, <b>Josep Maria Orobitg.</b> </p>
      <figure>
        <video src="http://media.tuttosport.com/ts/2019/11/13/cms_20191113_videonewssocialguardiolamp41573659296.mp4"/>
        <figcaption>Clamoroso Guardiola, il Bayern pensa al suo ritorno"</figcaption>
      </figure>
      <h3>Guardiola piace al Bayern</h3>
      <p>"<i>Nel mondo del calcio nulla è certo, nulla è impossibile</i>", ha detto Orobitg al sito sportivo tedesco Spox, smentendo però altre voci che vorrebbero il suo assistito disamorato dell'attuale squadra: "<i>Ho parlato con Pep lo scorso mercoledì e tutto rimane uguale. <b>È felice al City</b> e a Manchester, dove ha un contratto</i>", ha detto. I tifosi bavaresi sarebbero felici del ritorno di Pep in Bundesliga e <b>Herbert Hainer</b>, nuovo presidente del club dopo l'addio di Uli Hoeness, non ha esitato a celebrare Guardiola durante l'ultima assemblea del club. "<i>Guardiola è un grande allenatore, ma ha un contratto a Manchester</i>", ha detto l'ex ceo dell'Adidas, aggiungendo un sibillino "<i>In linea di principio, vogliamo sempre il miglior allenatore</i>".</p>
      <figure>
        <a href="https://league.tuttosport.com/">
          <img src="https://www.tuttosport.com/assets_2019/images/logo-tsl.png"/>
        </a>
      </figure>
      <p><b>Gioca gratis</b> con Tuttosport League - 11 in campo, il fantasy game di calcio di Tuttosport. Fai la tua formazione e vinci i fantastici premi in palio. <b>Iscriviti ora!</b> <a href="https://league.tuttosport.com/">Gioca!</a></p>
      <related>
        <a href="https://www.tuttosport.com/news/calcio/calciomercato/2019/11/17-63467908/mirror_per_guardiola_ultimo_anno_al_manchester_city_il_bayern_monaco_alla_finestra/"/>
        <a href="https://www.tuttosport.com/news/calcio/calciomercato/2019/11/13-63346822/bild_il_bayern_pensa_al_clamoroso_ritorno_di_guardiola_/"/>
        <a href="https://www.tuttosport.com/archivio/calcio/calciomercato"/>
        <a href="https://www.tuttosport.com/news/calcio/calciomercato/2019/11/17-63467908/mirror_per_guardiola_ultimo_anno_al_manchester_city_il_bayern_monaco_alla_finestra/?related_news"/>
        <a href="https://www.tuttosport.com/news/calcio/calciomercato/2019/11/09-63198807/wenger_vicino_al_bayern_monaco_sentiro_rummenigge_la_prossima_settimana_/?related_news"/>
        <a href="https://www.tuttosport.com/news/calcio/calciomercato/2019/11/07-63146794/wenger_bayern_monaco_non_ho_parlato_con_nessuno_/?related_news"/>
        <a href="https://www.tuttosport.com/news/calcio/champions-league/2019/11/06-63130951/guardiola_atalanta_super_io_alla_juve_tutto_falso_/?related_news"/>
      </related>
    </article>
  </body>
</html>