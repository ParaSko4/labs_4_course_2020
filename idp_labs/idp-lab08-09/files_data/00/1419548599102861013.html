<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ns7.tv/ta/v9v4hf"/>
    <meta property="og:site_name" content="News7 Tamil"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="பொன் மாணிக்கவேலுக்கு உச்சநீதிமன்றம் உத்தரவு!"/>
    <meta property="og:description" content="பொன் மாணிக்கவேலுக்கு உச்சநீதிமன்றம் உத்தரவு!"/>
  </head>
  <body>
    <article>
      <h1>பொன் மாணிக்கவேலுக்கு உச்சநீதிமன்றம் உத்தரவு!</h1>
      <address><time datetime="2019-11-18T00:00:00+00:00">18 Nov 2019</time> by <a rel="author">wasim</a></address>
      <p>
        <b>சிலை கடத்தல் வழக்குகள் தொடர்பான விசாரணை அறிக்கையை ADGPயிடம் தாக்கல் செய்ய வேண்டுமென, பொன் மாணிக்கவேலுக்கு உச்சநீதிமன்றம் உத்தரவிட்டுள்ளது. </b>
      </p>
      <p>சிலை கடத்தல் தடுப்பு பிரிவு சிறப்பு அதிகாரியாக உள்ள பொன்.மாணிக்கவேல் பணி ஓய்வு பெறுவதற்கு முன், வழக்கு தொடர்பான ஆவணங்கள் அனைத்தையும் சிலை கடத்தல் தடுப்பு பிரிவி ADGPயிடம் ஒப்படைக்கக் கோரி, தமிழக அரசு மனு தாக்கல் செய்தது. இந்த வழக்கு நீதிபதிகள் அசோக் பூஷண், எம்.ஆர். ஷா ஆகியோர் அடங்கிய அமர்வு முன் விசாரணைக்கு வந்தது. அப்போது தமிழக அரசு சார்பில் வாதாடிய முகுல் ரோத்தகி, விசாரணை தொடர்பான எந்த அறிக்கைகளையும் உயர் அதிகாரிகளிடம் பொன் மாணிக்கவேல் ஒப்படைக்கவில்லை எனவும், இது  உச்சநீதிமன்ற உத்தரவுக்கு எதிரானது என்றும் கூறினார். </p>
      <p>இதைக் கேட்ட நீதிபதிகள், சிலை கடத்தல் வழக்கு தொடர்பான அறிக்கையை ADGPயிடம் பொன்.மாணிக்கவேல் தாக்கல் செய்ய உத்தரவிட்டனர். மேலும் சிலை கடத்தல் வழக்கில் சில அமைச்சர்களுக்கு தொடர்பிருப்பதாக, இந்த வழக்கின் பிரதான மனுதாரர் யானை ராஜேந்திரன் தரப்பு புகார் கூறியது. இதைக் கேட்ட நீதிபதிகள், இது தொடர்பான விவரங்களை மனுவாக தாக்கல் செய்ய அறிவுறுத்தினர். </p>
    </article>
  </body>
</html>