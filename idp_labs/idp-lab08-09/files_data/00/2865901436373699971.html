<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/rezzime-dana-ponedeljak-nema-mohameda-salaha-nema-ni-dobitka/342802"/>
    <meta property="og:site_name" content="MozzartSport"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="REZZIME DANA (ponedeljak): Nema Mohameda Salaha, nema ni dobitka"/>
    <meta property="og:description" content="Pogledajte ko vam je 18. novembra doneo novac, a ko vas je prodao..."/>
  </head>
  <body>
    <article>
      <h1>REZZIME DANA (ponedeljak): Nema Mohameda Salaha, nema ni dobitka</h1>
      <h2>Pogledajte ko vam je 18. novembra doneo novac, a ko vas je prodao...</h2>
      <address>
        <time datetime="2019-11-18T00:00:00+00:00">18 Nov 2019</time>
      </address>
      <p><b>NAPOMENA</b>: <i>U rubrici REZZIME DANA novinari portala MOZZART Sport koriste podatke kladionice MOZZART o najigranijim parovima tog dana, i na osnovu toga sumiraju koji su od najigranijih tipova prošli, a koji nisu.</i></p>
      <p><b><a href="https://www.mozzartsport.com/fudbal/vesti/predlozzi-i-tipovanja-ponedeljak-dok-grupa-d-gori-ostatak-evrope-igra-za-svoju-dusu/342767">OVDE </a></b>pogledajte kako smo mi prošli u rubrici PREDLOZZI I TIPOVANJA.</p>
      <p>Evo kako ste vi tipovali...</p>
      <p>
        <b>ZAOKRUŽENO</b>
      </p>
      <p><b>BOCVANA - ALŽIR (tip 2, kvota 1,40) – rezultat 0:1</b><br/>Možda je moglo i ubedljivije, ali najvažnija stvar jeste da je dvojka ovde upisana. Alžir je rano poveo golom <b>Belailija</b> protiv Bocvane, imao je terensku inicijativu tokom čitave utakmice, ali nije uspeo da dođe do još jednog gola kojim bi zacementirao pobedu. Zbog toga ste ipak morali da se znojite sve do samog kraja, iako je u domaćem sastavu u 84. minutu <b>Gaogangve</b> dobio drugi žuti karton i tako samo potvrdio da domaćin ovde nije mogao ništa.</p>
      <p><b>ŠPANIJA - RUMUNIJA (tip 1, kvota 1,15) – rezultat 5:0</b><br/>Ponovo je Španija strašna. Na poslednja dva velika takmičenja se nije proslavila, ali sada ponovo izgleda kao tim koji bi mogao daleko, mnogo daleko. U poslednjoj utakmici u kvalifikacijama Crvena furija je oduvala Rumune. Sjajna igra, maštovita, ali još bitnije – efikasna. Samo osam minuta bilo je potrebno Španiji da povede, da bi na kraju brojala do pet – 5:0. <b><a href="https://www.mozzartsport.com/fudbal/vesti/spanska-cizma-zgazila-rumune-norvezani-pobedom-zavrsili-trku-video/342828">IZVEŠTAJ</a>.</b></p>
      <p><b>MALTA – NORVEŠKA (tip 2, kvota 1,10) – rezultat 1:2</b><br/>Rival Srbije u baražu za Evropsko prvenstvo, Norveška, pobedom je stavila tačku na kvalifikacije koje je završila na četvrtom mestu u grupi. Skandinavci su kao gosti pobedili Maltu sa 2:1, a moglo je da bude i ubedljivije da <b>King</b> nije u drugom delu promašio penal. <b><a href="https://www.mozzartsport.com/fudbal/vesti/spanska-cizma-zgazila-rumune-norvezani-pobedom-zavrsili-trku-video/342828">IZVEŠTAJ</a>.</b></p>
      <p><b>ŠVEDSKA - FARSKA OSTRVA (tip 1, kvota 1,07) – rezultat 3:0</b><br/>Švedska je slavila plasman na Evropsko prvenstvo na utakmici sa Farskim ostrvima. Bez obzira što im bodovi nisu mnogo značili, žuto-plavi su profesionalno odradili posao do kraja i rutinski slavili sa 3:0. <b>Anderson</b>, <b>Svanberg</b> i <b>Gvideti</b> su razlog zbog kojih ste se radovali večeras. <b><a href="https://www.mozzartsport.com/fudbal/vesti/spanska-cizma-zgazila-rumune-norvezani-pobedom-zavrsili-trku-video/342828">IZVEŠTAJ</a>.</b></p>
      <p><b>GIBRALTAR – ŠVAJCARSKA (tip 2, kvota 1,01) – rezultat 1:6</b><br/>Švajcarska je pobedom overila plasman na Evropsko prvenstvo. Doduše, danas nije imala težak posao, pošto je gostovala katastrofalnom Gibraltaru, koji je na kraju „popio“ šest golova. Ipak, ono što je zanimljivo jeste da su i domaći došli do jednog gola, tek trećeg u ovim kvalifikacijama, što im je kakva-takva uteha za novi ubedljiv poraz. <b><a href="https://www.mozzartsport.com/fudbal/vesti/dablin-se-uzalud-ponadao-danci-iz-jednog-suta-do-plasmana-na-euro-video/342827">IZVEŠTAJ</a>.</b></p>
      <p><b>ITALIJA - JERMENIJA (tip 1, kvota 1,12) – rezultat 9:1</b><br/>Pitamo se, pitamo, šta smo mi to ove večeri gledali u Palermu? Nesrećna Jermenija danas je bukvalno poslužila kao vreća za udaranje neverovatnim Italijanima, koji su kvalifikacije za Evropsko prvenstvo završili sa odličnom devetkom. <b>Imobile</b>, <b>Zaniolo</b>, <b>Barela</b>, <b>Imobile</b>, <b>Zaniolo</b>, <b>Romanoli</b>, <b>Žoržinjo, Orsolini</b>, <b>Kjeza</b> – to je bio raspored strelaca u redovima Azura, dok je <b>Babajan</b> postigao počasni gol za goste koji svakako neće sprati veliku sramotu.</p>
      <p><b>GRČKA – FINSKA (tip 1, kvota 1,85) – rezultat 2:1</b><br/>Pokušao je <b>Temu Puki </b>da povede Finsku do pobede i na poslednjem meču kvalifikacija za Evropsko prvenstvo, ali je Grčka večeras ipak uspela da uzme tri boda kod kuće. Vrsni strelac Noriča doveo je selekciju sa severa u vodstvo u prvom poluvremenu, ali su Grci preko <b>Manatolasa </b>i <b>Galanopulosa </b>u drugom delu preokrenuli rezultat i završili takmičenje u Grupi J na trećem mestu.</p>
      <p><b>LIHTENŠTAJN – BOSNA I HERCEGOVINA (tip 2, kvota 1,10) – rezultat 0:3</b><br/>Pobedom je kvalifikacije završila i komšijska Bosna i Hercegovina, koja nije imala težak posao u Lihtenštajnu. Doduše, gosti su večeras čekali sve do poslednjih 30 minuta da slome rivala. Na kraju, <b>Eldar</b> <b>Ćivić</b> i <b>Armin</b> <b>Hodžić</b> sa dva gola doneli su trijumf Bosancima.</p>
      <p>
        <b>PRECRTANO</b>
      </p>
      <p><b>REPUBLIKA IRSKA – DANSKA (tip 2, kvota 2,60) – rezultat 1:1</b><br/>"Najbolja Danska ikada", statistički bolja i od one šampionske iz 1992. godine, izborila je remi usred Dablina (1:1) u svojevrsnom finalu ove grupe, kojim je kao drugoplasirana iza Švajcarske prošla na EURO. Dva šuta za 90 minuta i prvi u okvir gola koji je u 73. minutu uputio <b>Martin</b> <b>Braitvajt</b> bili su dovoljni selekciji Norvežanina <b>Agea</b> <b>Hareidea</b> da uspešno završi misiju zvanu kvalifikacije za Evropsko prvenstvo. <b><a href="https://www.mozzartsport.com/fudbal/vesti/dablin-se-uzalud-ponadao-danci-iz-jednog-suta-do-plasmana-na-euro-video/342827">IZVEŠTAJ</a>.</b></p>
      <p><b>KOMORI - EGIPAT (tip 2, kvota 1,65) - rezultat 0:0</b><br/>Nema <b>Mohameda</b> <b>Salaha</b>, nema ni pobede za Egipat. Selekcija sa samog severa afričkog kontinenta odlučila je baš dobro da se kocka oko odlaska na naredni kontinentalni šampionat, pošto je nakon remija sa Kenijom na domaćem terenu usledila još šokantnija podela podova sa Komorima u gostima, bez golova. Da stvar bude još crnja i gora po Egipćane, fudbaleri Komora su bili znatno bolji i bliži golu i samo pukom srećom Faraoni su uspeli da odvuku i taj jedan bod kući. Loš početak ponedeljnog programa za sve kladioce koji su ovaj par uvrstili na svoje tikete.</p>
    </article>
  </body>
</html>