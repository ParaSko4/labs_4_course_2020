<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://video.repubblica.it/politica/karaoke-polizia-e-orsetti-cosi-salvini-cerca-di-conquistare-i-giovanissimi-su-tiktok/348237/348823"/>
    <meta property="og:site_name" content="Repubblica Tv - la Repubblica.it"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Karaoke, polizia e orsetti: così Salvini cerca di conquistare i giovanissimi su TikTok"/>
    <meta property="og:description" content="Prima settimana su TikTok - il social network del momento, amato dai giovanissimi - e Matteo Salvini già divide gli utenti. L'esordio avviene il..."/>
  </head>
  <body>
    <article>
      <h1>Karaoke, polizia e orsetti: così Salvini cerca di conquistare i giovanissimi su TikTok</h1>
      <address>
        <time datetime="2019-11-18T00:00:00+00:00">18 Nov 2019</time>
      </address>
      <figure>
        <video src="https://media.gedidigital.it/repubblicatv/file/2019/11/18/673619/673619-video-rrtv-650-salvini1811_okok.mp4"/>
      </figure>
      <p>Prima settimana su TikTok - il social network del momento, amato dai giovanissimi - e Matteo Salvini già divide gli utenti. L'esordio avviene il 12 novembre, con un saluto ai poliziotti: oltre 3200 cuori e 500 commenti, per lo più negativi ("Qui non mi hai ancora bannato", "Nesssun onore a te e a chi ti sostiene", "Facci un favore disinstalla la app"). Al giorno numero 2 posta un collegamento tv in cui ribadisce che "In italia si arriva coi documenti": oltre 3500 cuori ma i commenti negativi raddoppiano, più di 1000. Terzo video, terzo giorno su Tik Tok: posta l'abbraccio all'albero in Umbria in stile Alberto Angela, girato in campagna elettorale per le regionali: quasi 2000 commenti che non vogliono la politica sulla nuova app. Ma 15,2 k di cuori. Per il karaoke sulle note di "Albachiara" arrivano oltre 6500 cuori ma anche un migliaio di commenti contrari. Con il quinto video il leader della Lega cerca di conquistare il giovane pubblico indossando il guanto di Thanos, l'eroe degli Avengers. Crollo a 2600 cuori e poco più di 400 commenti. Chiude il collage dei video postati fin qui una danza sul tetto dell'ex ministro e l'incontro fortuito con un gruppo di orsetti sulla strada. I commenti sono ormai crollati a poco più di 200, i cuori a 1500.</p>
      <p> </p>
      <p> </p>
      <p>
        <i>(video Tik Tok)</i>
      </p>
    </article>
  </body>
</html>