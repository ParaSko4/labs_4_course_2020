<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/serie-a/torino/2019/11/18-63510899/torino_cairo_super_champions_sarebbe_un_affronto_/"/>
    <meta property="og:site_name" content="Tuttosport"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Torino, Cairo: &quot;Super Champions sarebbe un affronto&quot;"/>
    <meta property="og:description" content="Il presidente granata, insignito del premio &quot;Sport Civiltà&quot;, ha raccontato: &quot;Nasco tifoso del Milan ma il Toro ha un fascino unico&quot;"/>
  </head>
  <body>
    <article>
      <h1>Torino, Cairo: "Super Champions sarebbe un affronto"</h1>
      <h2>Il presidente granata, insignito del premio "Sport Civiltà", ha raccontato: "Nasco tifoso del Milan ma il Toro ha un fascino unico"</h2>
      <address>
        <time datetime="2019-11-18T00:00:00+00:00">18 Nov 2019</time>
      </address>
      <p><b>PARMA - Urbano <a href="https://www.tuttosport.com/news/calcio/serie-a/torino/2019/11/14-63365157/torino_quanti_s_per_i_5_punti_ma_anche_i_no_valgono/">Cairo</a></b> ha ricevuto il premio "Sport Civiltà" consegnato dal sindaco di Parma Pizzarotti, per la categoria Lavoro e Sport edizione 2019. Durante la cerimonia, il numero uno del <a href="https://www.tuttosport.com/news/calcio/serie-a/torino/2019/11/16-63434457/ola_aina_e_meit_a_rapporto_mazzarri_convoca_i_due_e_li_rimprovera_da_voi_voglio_di_pi/"><b>Torino</b></a> si è soffermato sull'ipotesi della <b>Super Champions</b>: <i>"Bisogna conservare l'importanza dei campionati nazionali, una Super Champions favorirebbe soltanto 14 squadre in tutta Europa. Come una Champions League di oggi che però si gioca il sabato e la domenica, alla quale non partecipi per meriti ma per diritto divino. Il bello dello sport </i>- ha proseguito <b>Cairo</b> - <i>è proprio la competizione, non perché ti chiami in un modo o in un altro meriti di partecipare. Giocare sabato o domenica sarebbe un affronto per le altre squadre".</i></p>
      <figure>
        <a href="https://www.tuttosport.com/foto/calcio/serie-a/torino/2019/11/18-63503565/il_torino_torna_ad_allenarsi_mazzarri_punta_su_verdi/">
          <img src="https://cdn.tuttosport.com/images/2019/11/18/185348173-590f3018-6f4a-4d7c-9c16-992000034a96.jpg"/>
        </a>
        <figcaption>Il Torino torna ad allenarsi: Mazzarri punta su Verdi<br/><a href="https://www.tuttosport.com/foto/calcio/serie-a/torino/2019/11/18-63503565/il_torino_torna_ad_allenarsi_mazzarri_punta_su_verdi/">Guarda la gallery</a></figcaption>
      </figure>
      <h3>Cairo e il Torino</h3>
      <p>Il presidente granata racconta di come è diventato il presidente del <b>Torino</b>: <i>"Era il 10 agosto 2005 e ricevetti una telefonata di un amico che mi disse che <b>Chiamparino</b>, il sindaco di Torino, voleva incontrarmi perché il Toro era fallito. Io ho sempre detto la verità: nasco tifoso del <b>Milan</b>, ma la mia seconda squadra è sempre stata il Torino perché mia mamma era una grande tifosa granata e del Grande Torino. Ma sono contento di aver preso il <b>Toro</b> e non il Milan perché ha qualcosa di romantico che nessun'altra squadra ha. L'allenatore che ho più amato? Con <b>Ventura</b> ho avuto un rapporto eccellente. Sono contento per lui che stia ripartendo, ma anche <b>Mazzarri</b> è molto bravo".</i></p>
      <figure>
        <video src="http://media.tuttosport.com/ts/2019/11/13/cms_20191113_videonewssocialbonifazimp41573649260.mp4"/>
        <figcaption>Torino, Bonifazi choc: out fin quasi a Natale</figcaption>
      </figure>
      <related>
        <a href="https://www.tuttosport.com/news/calcio/serie-a/torino/2019/11/12-63334943/ecco_il_manifesto_per_un_grande_toro_le_5_svolte_chiave_indicate_al_presidente_cairo_tifosi_granata_siete_daccordo_/"/>
        <a href="https://www.tuttosport.com/news/calcio/serie-a/torino/2019/11/18-63503338/torino_accertamenti_in_vista_per_lyanco/"/>
        <a href="https://www.tuttosport.com/archivio/calcio/serie-a/torino"/>
        <a href="https://www.tuttosport.com/news/calcio/serie-a/torino/2019/11/18-63503338/torino_accertamenti_in_vista_per_lyanco/?related_news"/>
        <a href="https://www.tuttosport.com/news/calcio/serie-a/torino/2019/11/18-63490168/torino_berenguer_il_jolly_di_mazzarri_bomber_di_scorta_e_talismano/?related_news"/>
        <a href="https://www.tuttosport.com/news/calcio/calciomercato/2019/11/17-63459266/torino_caccia_al_colpo_tutti_i_nomi_per_gennaio/?related_news"/>
        <a href="https://www.tuttosport.com/news/calcio/serie-a/torino/2019/11/16-63436647/torino_ancora_terapie_per_baselli_bonifazi_e_falque/?related_news"/>
      </related>
    </article>
  </body>
</html>