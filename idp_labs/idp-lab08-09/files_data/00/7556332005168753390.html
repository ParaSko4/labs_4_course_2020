<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.quotidianosanita.it/governo-e-parlamento/articolo.php?articolo_id=78899"/>
    <meta property="og:site_name" content="quotidianosanità.it"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="A gennaio il primo laboratorio di idee sulla formazione medica promosso dal PD"/>
    <meta property="og:description" content="- &quot;E' arrivato il primo laboratorio di idee sulla Formazione Medica del Partito Democratico dal titolo 'Uniti per una formazione migliore'. L'evento che si terrà l'undici Gennaio a Firenze ospiterà politici ed esperti della Formazione Medica, interverranno componenti del Governo, Parlamentari e altre Istituzioni e associazioni che si occupano da anni della tematica in prima linea (vedi il programma)&quot;.   Ad annunciarlo è Stefano Manai, responsabile formazione medico-sanitaria nazionale PD.   &quot;Nell'arco della giornata avremo modo di discutere in plenaria ed in otto differenti tavoli di lavoro di orientamento, test di ingresso a Medicina e struttura del corso, imbuto formativo e borse di studio di specializzazione, struttura del corso di specializzazione e dottorati di ricerca, dando vita ad un vero e proprio workshop di 18 ore. Alla fine della giornata sono previste le relazioni conclusive dei tavoli. Abbiamo deciso di organizzare questa giornata - spiega Manai - perché la formazione medica è diventato un tema…"/>
  </head>
  <body>
    <article>
      <h1>A gennaio il primo laboratorio di idee sulla formazione medica promosso dal PD</h1>
      <h2>
        <i>Si terrà il prossimo 11 gennaio a Firenze la giornata che vedrà la partecipazione di componenti del Governo, Parlamentari e altre Istituzioni e associazioni che si occupano da anni del tema della formazione in medicina. Manai: "L'obbiettivo dell'evento è quello di confrontarci, arrivando a delle conclusioni e porre delle basi solide su cui lavorare insieme". Questo il <a href="https://docs.google.com/forms/d/e/1FAIpQLScVXt8ejgp2mAkYheyLSnLdMSNtuEJyjPDdP42rike-mtukOw/viewform">link</a> per iscriversi.</i>
      </h2>
      <address>
        <time datetime="2019-11-18T00:00:00+00:00">18 Nov 2019</time>
      </address>
      <p><pic src="http://www.quotidianosanita.it/governo-e-parlamento/../../img_prima/front2805842.jpg" width="150" height="150"/><br/>- "E' arrivato il primo laboratorio di idee sulla Formazione Medica del Partito Democratico dal titolo 'Uniti per una formazione migliore'. L'evento che si terrà l'undici Gennaio a Firenze ospiterà politici ed esperti della Formazione Medica, interverranno componenti del Governo, Parlamentari e altre Istituzioni e associazioni che si occupano da anni della tematica in prima linea (<b><a href="https://drive.google.com/file/d/1zhKw8skkFkrbX76ZLVCfrZYaKvw7ZHHF/view">vedi il programma</a></b>)".<br/> <br/>Ad annunciarlo è <b>Stefano Manai</b>, responsabile formazione medico-sanitaria nazionale PD.<br/> <br/>"Nell'arco della giornata avremo modo di discutere in plenaria ed in otto differenti tavoli di lavoro di orientamento, test di ingresso a Medicina e struttura del corso, imbuto formativo e borse di studio di specializzazione, struttura del corso di specializzazione e dottorati di ricerca, dando vita ad un vero e proprio workshop di 18 ore. Alla fine della giornata sono previste le relazioni conclusive dei tavoli. Abbiamo deciso di organizzare questa giornata - spiega Manai - perché la formazione medica è diventato un tema di cruciale importanza che incide sul nostro Ssn e sulla qualità dei nostri Medici riflettendosi inevitabilmente sulla vita di tutti i cittadini, e proprio per questo deve essere la punta di diamante nell'agenda del Governo e del Parlamento".<br/> <br/>"L'obbiettivo dell'evento è quello di confrontarci, arrivando a delle conclusioni e porre delle basi solide su cui lavorare insieme.  Naturalmente avremo modo di organizzare momenti di confronto simili anche per la formazione di tutte le altre professioni sanitarie, grazie alle quali il nostro Ssn sicuramente non riuscirebbe a reggersi in piedi. Per chi volesse partecipare all'evento si può iscrivere attraverso questo <a href="https://docs.google.com/forms/d/e/1FAIpQLScVXt8ejgp2mAkYheyLSnLdMSNtuEJyjPDdP42rike-mtukOw/viewform">link</a>", conclude il responsabile formazione medico-sanitaria nazionale PD.</p>
    </article>
  </body>
</html>