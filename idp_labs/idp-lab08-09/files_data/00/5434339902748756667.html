<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teamworld.it/musica/ariana-grande-problemi-salute/"/>
    <meta property="og:site_name" content="Team World"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Cosa è successo ad Ariana Grande?"/>
    <meta property="og:description" content="Stop forzato per Ariana Grande per problemi di salute durante lo Sweetener World Tour. Ecco cosa è successo e il messaggio dell'artista ai fan."/>
  </head>
  <body>
    <article>
      <h1>Cosa è successo ad Ariana Grande?</h1>
      <h2>Stop forzato per Ariana Grande per problemi di salute durante lo Sweetener World Tour. Ecco cosa è successo e il messaggio dell'artista ai fan.</h2>
      <address><time datetime="2019-11-18T00:00:00+00:00">18 Nov 2019</time> by <a rel="author">Redazione di Team World</a></address>
      <p><b>E’ a rischio il Tour di Ariana Grande</b> – l’artista ha cancellato la data di Lexington del 17 novembre per <b>motivi di salute</b>. Possibile cancellazione dei prossimi concerti dello <i>Sweetener World Tour?</i></p>
      <p>E’ da metà ottobre – e più precisamente dal concerto di Londra – che Ariana Grande si trascina un malessere fisico le cui ragioni sono ad oggi ignote: <i>“<b>Non so cosa mi stia succedendo</b>, ma ho sempre molto mal di gola e mal di testa “</i> – scrive Ariana in una lettera pubblicata via Instagram Stories – <i>“<b>soffro molto mentre sono sul palco</b> e faccio fatica a respirare durante i concerti. Non so davvero cosa stia succedendo al mio corpo in questo momento e ho bisogno di capirlo. Ho già sentito diversi dottori, ma finora nessuno mi ha dato una diagnosi definitiva”.</i></p>
      <p>E’ è proprio quest’ultima frase a destare preoccupazioni sulla fattibilità delle prossime date del Tour che – secondo il calendario attuale – dovrebbe concludersi il 22 dicembre dal<i> The Forum</i> di <b>Los Angeles.</b></p>
      <p>Questo il tweet pubblicato da Ariana Grande in seguito alla cancellazione della data di Lexington:</p>
      <p>
        <i>“thank u for your kindness and love. wish i were with u today more than anything. u have no idea. it sucks feeling like absolute shit but it sucks way more to not be with u all. u mean the world. i hope u truly know. love u.”</i>
      </p>
      <h4>Sweetener World Tour verrà cancellato?</h4>
      <p>Nel momento in cui scriviamo questa news, <b>non sono state annunciate ulteriori cancellazioni</b>. E’ probabile quindi che Ariana, dopo aver tirato un po’ la corda ed essersi “forzata” di salire sul palco nonostante il malessere, abbia sentito la necessità di annullare la data del 17 novembre per recuperare un po’ le forze.</p>
      <p>Come tutti gli Arianators del mondo – che hanno dimostrato la loro vicinanza all’artista attraverso l’hashtag <i>#GetWellSoonAriana</i> – anche noi auguriamo ad Ariana di riprendersi al 100%!</p>
      <h3>Ariana Grande: mi sento male</h3>
      <p>Ecco il video pubblicato sulle Storie IG in cui Ariana dichiara di non stare bene da ormai un mese:</p>
      <figure>
        <iframe data-src="https://twitter.com/ArianaToday/status/1196110902069776385?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <a href="https://www.teamworld.it/musica/sosia-riki-instagram/"/>
        <a href="https://www.teamworld.it/home-news/vicino-allorizzonte-tu-protagonista-del-successo-del-film-in-italia/"/>
        <a href="https://www.teamworld.it/spettacolo-tv/sogno-di-natale-2019-milano-prezzi/"/>
      </related>
    </article>
  </body>
</html>