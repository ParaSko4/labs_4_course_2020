<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailythanthi.com/News/India/2019/11/18230934/Six-killed-including-four-soldiers-and-two-porters.vpf"/>
    <meta property="og:site_name" content="Dailythnathi.com"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="சியாச்சின் பனிச்சரிவு: 4 ராணுவ வீரர்கள் உள்பட 6 பேர் உயிரிழப்பு"/>
    <meta property="og:description" content="சியாச்சின் பனிச்சரிவில் சிக்கி 4 ராணுவ வீரர்கள் உள்பட 6 பேர் உயிரிழந்தனர்."/>
  </head>
  <body>
    <article>
      <h1>சியாச்சின் பனிச்சரிவு: 4 ராணுவ வீரர்கள் உள்பட 6 பேர் உயிரிழப்பு</h1>
      <h2>சியாச்சின் பனிச்சரிவில் சிக்கி 4 ராணுவ வீரர்கள் உள்பட 6 பேர் உயிரிழந்தனர்.</h2>
      <address>
        <time datetime="2019-11-18T00:00:00+00:00">18 Nov 2019</time>
      </address>
      <p>ஸ்ரீநகர், <br/><br/>உலகின் உயரமான போர்க்களம் என்று சியாச்சின் பகுதி வர்ணிக்கப்படுகிறது. கடல் மட்டத்திலிருந்து சுமார் 19 ஆயிரம் அடி உயரத்தில் உள்ள இந்த பனி படர்ந்த மலைப்பகுதி, ஜம்மு காஷ்மீர் யூனியன் பிரதேசத்தில் உள்ள இந்தியா- பாகிஸ்தான் எல்லையில் அமைந்துள்ளது.</p>
      <p>சியாச்சின்  ராணுவ வீரர்கள் முகாம் அருகே இன்று திடீர் பனிச்சரிவு ஏற்பட்டது. பிற்பகல் 3.30 மணியளவில் இந்த பனிச்சரிவு ஏற்பட்டதாகவும், இதில் ரோந்து பணியில் ஈடுபட்டு இருந்த 8 வீரர்கள் வரை சிக்கியிருக்கலாம் என்று ராணுவ வட்டார தகவல்கள் தெரிவித்தன. <br/><br/>இந்நிலையில் சியாச்சின் பனிச்சரிவில் சிக்கி நான்கு ராணுவ வீரர்கள் உட்பட 6 பேர் உயிரிழந்துள்ளனர். பனிச்சரிவில் சிக்கிய மேலும் 2 வீரர்கள் மீட்புக்குழுக்கள் மூலம் மருத்துவமனையில் அனுமதிக்கப்பட்டுள்ளனர்.  </p>
    </article>
  </body>
</html>