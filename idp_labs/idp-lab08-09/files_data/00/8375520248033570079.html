<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/world/observe/sposterigachi-zafiksuvali-sotni-porushen-pid-chas-viboriv-u-bilorusi-640557.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-18T00:53:12+00:00"/>
    <meta property="og:title" content="Спостерігачі зафіксували сотні порушень під час виборів у Білорусі"/>
    <meta property="og:description" content="Понад 40% порушень становить невідповідність кількості тих, хто проголосував, у протоколі комісії та за даними спостерігача"/>
  </head>
  <body>
    <article>
      <h1>Спостерігачі зафіксували сотні порушень під час виборів у Білорусі</h1>
      <address>
        <time datetime="2019-11-18T00:53:12+00:00">18 Nov 2019, 00:53</time>
      </address>
      <h4>Понад 40% порушень становить невідповідність кількості тих, хто проголосував, у протоколі комісії та за даними спостерігача</h4>
      <p>У Білорусі у неділю, 17 листопада, <a href="https://glavcom.ua/world/observe/u-bilorusi-zavershilisya-parlamentski-vibori-640530.html">пройшли вибори до Палати представників Національних зборів</a> - нижньої палати парламенту країни. За даними Центральної виборчої комісії, голосування відбулося у всіх 110 округах. явка виборців, за останніми даними, становила 77,22%.</p>
      <p>Як повідомляє DW, найвищою була активність виборців у Могильовській області - 82,3%, найнижчою - в Мінську (63,3). Під час дострокового голосування, з 12 по 16 листопада, проголосувало 35,77% виборців.</p>
      <p>Протягом дня спостерігачі від опозиції зафіксували 668 порушень, зазначили у кампанії моніторингу за перебігом голосування «Право вибору».</p>
      <p>Понад 40% порушень становить невідповідність кількості тих, хто проголосував, у протоколі комісії та за даними спостерігача.</p>
      <p>У 30% випадків головою дільничної комісії не було забезпечено належного зберігання скриньки дострокового голосування.</p>
      <p>До слова, президент Білорусі Олександр Лукашенко після голосування на парламентських виборах заявив журналістам, що <a href="https://glavcom.ua/world/observe/kolja-shche-ne-gotovij-lukashenko-znovu-jde-v-prezidenti-640493.html">має намір балотуватися на пост президента </a>країни у 2020 і 2025 роках.</p>
      <related>
        <a href="https://glavcom.ua/world/observe/u-bilorusi-zavershilisya-parlamentski-vibori-640530.html"/>
        <a href="https://glavcom.ua/world/observe/naperedodni-viboriv-u-britaniji-dzhonson-maje-najbilshu-pidtrimku-640521.html"/>
        <a href="https://glavcom.ua/world/observe/kolja-shche-ne-gotovij-lukashenko-znovu-jde-v-prezidenti-640493.html"/>
      </related>
    </article>
  </body>
</html>