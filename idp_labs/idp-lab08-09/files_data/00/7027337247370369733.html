<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698826/%D8%AA%D9%88%D9%82%D9%81-%D9%85%D8%AA%D8%B1%D9%88-%D8%A7%D8%B5%D9%81%D9%87%D8%A7%D9%86-%D8%A8%D9%87-%D8%AF%D9%84%DB%8C%D9%84-%D9%86%D8%A8%D9%88%D8%AF-%D8%A7%D9%85%D9%86%DB%8C%D8%AA"/>
    <meta property="og:site_name" content="عصر ايران"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="توقف مترو اصفهان به دلیل &quot;نبود امنیت&quot;"/>
    <meta property="og:description" content="معاون حمل و نقل و ترافیک شهرداری اصفهان گفت: قطار شهری کلانشهر اصفهان برای دومین روز متوالی امروز دوشنبه فعالیت ندارد."/>
  </head>
  <body>
    <article>
      <h1>توقف مترو اصفهان به دلیل "نبود امنیت"</h1>
      <address><time datetime="2019-11-18T00:00:00+00:00">18 Nov 2019</time> by <a rel="author">عصر ايران</a></address>
      <p>معاون حمل و نقل و ترافیک شهرداری اصفهان گفت: قطار شهری کلانشهر اصفهان برای دومین روز متوالی امروز دوشنبه فعالیت ندارد.</p>
      <p>علیرضا صلواتی در گفت و گو با ایرنا افزود: در زمان حاضر قطار شهری اصفهان مشکل فنی ندارد اما صرفا در زمان تامین امنیت در ایستگاه‌های شمال شهر آماده راه اندازی است.</p>
      <p>وی با بیان اینکه پنج ایستگاه قطار شهری اصفهان روز شنبه این هفته خسارت دیدند، خاطرنشان کرد: این ایستگاه ها شامگاه یکشنبه مجدد خسارت دیدند.</p>
      <p>صلواتی گفت: ناوگان اتوبوسرانی کلانشهر اصفهان با توجه به تعطیلی مدارس در روز دوشنبه با نصف ظرفیت فعالیت خواهد کرد.</p>
      <p>خط یک قطار شهری کلانشهر اصفهان روز یکشنبه تعطیل بود.</p>
      <p>مدیرعامل شرکت قطار شهری منطقه اصفهان به ایرنا گفت: قطار شهری اصفهان به‌دلیل مشکلات پیش آمده برای تعدادی از ایستگاه‌ها متوقف شد و بزودی برطرف می‌شود.</p>
      <p>علیرضا فاتحی با بیان اینکه شنبه تعدادی از ایستگاه‌ها و تاسیسات قطار شهری بر اثر اقدام‌های خرابکانه، خسارت دیدند، اظهارداشت: در حال برطرف کردن مشکلات پیش آمده و راه اندازی هرچه سریعتر این سرویس حمل و نقل عمومی هستیم.</p>
      <p>خط یک قطار شهری اصفهان دارای ۲۰ ایستگاه از شمال تا جنوب این کلانشهر است و روزانه دستکم ۷۰ هزار مسافر با آن جا به‌جا می‌شوند.</p>
      <p>کلانشهر اصفهان افزون بر ۲ میلیون نفر جمعیت دارد.</p>
      <p> </p>
    </article>
  </body>
</html>