<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/euro-2020/2019/11/18-63507378/cadena_cope_luis_enrique_ct_della_spagna_a_euro_2020_/"/>
    <meta property="og:site_name" content="Tuttosport"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Cadena Cope: “Luis Enrique ct della Spagna a Euro 2020”"/>
    <meta property="og:description" content="L’ex tecnico del Barcellona sarebbe pronto ad allenare nuovamente la Roja dopo aver lasciato l’incarico lo scorso giugno per gravi motivi personali "/>
  </head>
  <body>
    <article>
      <h1>Cadena Cope: “Luis Enrique ct della Spagna a Euro 2020”</h1>
      <h2>L’ex tecnico del Barcellona sarebbe pronto ad allenare nuovamente la Roja dopo aver lasciato l’incarico lo scorso giugno per gravi motivi personali </h2>
      <address>
        <time datetime="2019-11-18T00:00:00+00:00">18 Nov 2019</time>
      </address>
      <p><b>MADRID (Spagna)</b> - <b>Luis Enrique</b> è pronto a riprendersi il suo posto in panchina e sarà regolarmente alla guida della <b>Spagna</b> ai prossimi Europei. Lo ha rivelato Cadena Cope, parlando di una proposta già accettata dall’ex tecnico di Barcellona e Roma: l’annuncio ufficiale potrebbe arrivare già nella giornata di martedì, proprio quando sarà in programma la riunione del consiglio di amministrazione della federazione. ‘Lucho’ lasciò la carica di ct lo scorso 19 giugno per gravi motivi personali, poi il 29 agosto annunciò su Twitter <a href="https://www.tuttosport.com/news/calcio/calcio-estero/2019/08/29-60513430/lutto_per_luis_enrique_morta_la_figlia_di_nove_anni/">la drammatica morte della figlia di 9 anni</a>: adesso rimpiazzerà <b>Robert Moreno</b> che dopo il periodo ‘ad interim’ raccolse ufficialmente le redini del posto lasciato vacante dall’asturiano.</p>
      <figure>
        <video src="http://media.tuttosport.com/omnisport/2019/09/02/020919_PERFORM_SPAGNA_VIRAL_1567453753946_1065.mp4"/>
        <figcaption>Spagna, minuto di silenzio per la piccola Xana Enrique</figcaption>
      </figure>
      <related>
        <a href="https://www.tuttosport.com/news/calcio/calcio-estero/2019/08/29-60513430/lutto_per_luis_enrique_morta_la_figlia_di_nove_anni/"/>
        <a href="https://www.tuttosport.com/news/calcio/2019/08/30-60528594/tragedia_luis_enrique_ecco_il_post_di_cristiano_ronaldo/"/>
        <a href="https://www.tuttosport.com/archivio/calcio/euro-2020"/>
        <a href="https://www.tuttosport.com/news/calcio/euro-2020/2019/10/15-62298336/la_bosnia_di_pjanic_ad_un_passo_dall_eliminazione_solo_un_pareggio_per_la_spagna/?related_news"/>
        <a href="https://www.tuttosport.com/news/calcio/euro-2020/2019/10/04-61905882/spagna_roberto_moreno_convoca_pau_lopez_luis_alberto_e_fabian_ruiz/?related_news"/>
        <a href="https://www.tuttosport.com/news/calcio/euro-2020/2019/09/05-60805204/qualificazione_euro_2020_vittoria_netta_per_la_bosnia_di_pjanic_bene_la_spagna_in_romania/?related_news"/>
        <a href="https://www.tuttosport.com/news/calcio/euro-2020/2019/06/10-57831781/diretta_qualificazioni_euro_2020_ore_20_45_il_programma_e_dove_vedere_le_partite_in_tv/?related_news"/>
      </related>
    </article>
  </body>
</html>