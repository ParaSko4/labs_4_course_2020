<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698927/%D8%A2%DA%98%D8%A7%D9%86%D8%B3-%D8%B0%D8%AE%D8%A7%DB%8C%D8%B1-%D8%A2%D8%A8-%D8%B3%D9%86%DA%AF%DB%8C%D9%86-%D8%A7%DB%8C%D8%B1%D8%A7%D9%86-%D8%A7%D8%B2-%D9%85%D8%AD%D8%AF%D9%88%D8%AF%D9%87-%D9%85%D8%AC%D8%A7%D8%B2-%D8%A8%D8%B1%D8%AC%D8%A7%D9%85-%D9%81%D8%B1%D8%A7%D8%AA%D8%B1-%D8%B1%D9%81%D8%AA%D9%87"/>
    <meta property="og:site_name" content="عصر ايران"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="آژانس: ذخایر آب سنگین ایران از محدوده مجاز برجام فراتر رفته"/>
    <meta property="og:description" content="آژانس بین‌المللی انرژی اتمی گزارش داده است که ذخایر آب سنگین ایران از محدوده مجاز برجام فراتر رفته است."/>
  </head>
  <body>
    <article>
      <h1>آژانس: ذخایر آب سنگین ایران از محدوده مجاز برجام فراتر رفته</h1>
      <address><time datetime="2019-11-18T00:00:00+00:00">18 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/27/1038273_705.jpg"/>
      </figure>
      <p>آژانس بین‌المللی انرژی اتمی گزارش داده است که ذخایر آب سنگین ایران از محدوده مجاز برجام فراتر رفته است.</p>
      <p>به گزارش فارس، بر اساس گزارش آژانس بین‌المللی انرژی اتمی که روز دوشنبه منتشر شده، ایران از یکی دیگر از محدودیت‌های برنامه جامع اقدام مشترک عبور کرده است.</p>
      <p>به گزارش رویترز، در گزارشی که آژانس بین‌المللی انرژی اتمی به کشورهای عضو ارسال کرده، آمده است: « 16 نوامبر 2019 (25 آبان) ایران به آژانس اطلاع داده است که ذخایر آب سنگین از 130 تن فراتر رفته است.»</p>
      <p>در ادامه این گزارش آمده است: «در 17 نوامبر 2019 (26 آبان) آژانس به راستی آزمایی از سایت تولید آب سنگین ایران پرداخته و ذخایر آب سنگین ایران به 131.5 تن رسیده است.»</p>
      <p>جمهوری اسلامی ایران در واکنش به اقدام یکجانبه آمریکا در خروج از برجام از ۱۸ اردیبهشت سال جاری هر ۶۰ روز یکبار گام‌هایی را در جهت کاستن از تعهدات خود ذیل برجام برداشته است. تهران، چهارمین گام را از چند روز پیش برداشته است.</p>
      <p>آژانس بین‌المللی انرژی اتمی نیز در گزارش فصلی جدید خود نیز تایید کرده که ایران از تاریخ ۹ نوامبر اقدام به غنی‌سازی اورانیوم در سایت فردو کرده است.</p>
    </article>
  </body>
</html>