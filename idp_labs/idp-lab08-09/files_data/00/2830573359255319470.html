<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/primavera/2019/11/18-63500555/italia_under_20-svizzera_4-2_a_segno_tre_juventini/"/>
    <meta property="og:site_name" content="Tuttosport"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Italia Under 20-Svizzera 4-2. A segno tre juventini"/>
    <meta property="og:description" content="Gli azzurrini si impongono con le reti dei giovani scuola Juve Portanova, Frabotta, Delli Carri e del pescarese Borrelli"/>
  </head>
  <body>
    <article>
      <h1>Italia Under 20-Svizzera 4-2. A segno tre juventini</h1>
      <h2>Gli azzurrini si impongono con le reti dei giovani scuola Juve Portanova, Frabotta, Delli Carri e del pescarese Borrelli</h2>
      <address>
        <time datetime="2019-11-18T00:00:00+00:00">18 Nov 2019</time>
      </address>
      <p><b>BIELLA</b> - L'Italia Under 20 si impone 4-2 sulla Svizzera e mantiene il primo posto in classifica nel Torneo 8 Nazioni. La <b>Svizzera</b> è andata a segno dopo un minuto su calcio di rigore trasformato da <b>Marchand</b> e assegnato per fallo di <b>Delli</b> <b>Carri</b> su <b>Rustemovski</b>. Reazione immediata degli azzurrini che dapprima colpiscono un palo con <b>Portanova</b>, poi vanno a bersaglio al 25' proprio con il centrocampista della Juventus. Prima dell'intervallo però la Svizzera torna avanti con <b>Haile-Selassie</b>. Nella ripresa il nuovo pari è opera di un altro juventino, <b>Frabotta</b>, al 3'. Sorpasso azzurro al 7', con il colpo di testa di un altro juventino, <b>Delli Carri</b>, poker finale al 29', con il pescarese <b>Borrelli</b>.  Il tecnico azzurro Daniele Franceschini ha commentato così al termine dell'incontro: <i>"La squadra ha giocato con la giusta mentalità, sono molto soddisfatto. Non era semplice mantenere la lucidità dopo essere andati per ben due volte in svantaggio. I ragazzi però hanno mantenuto la calma e sono stati bravissimi tutti, dal primo all'ultimo entrato, a capovolgere la situazione"</i>. Infatti </p>
      <related>
        <a href="https://www.tuttosport.com/calcio/primavera/"/>
        <a href="https://www.tuttosport.com/calcio/serie-a/juventus/"/>
        <a href="https://www.tuttosport.com/archivio/calcio/primavera"/>
        <a href="https://www.tuttosport.com/news/calcio/primavera/2019/11/16-63436464/genoa_primavera_il_ds_taldo_con_chiappino_squadra_super_/?related_news"/>
        <a href="https://www.tuttosport.com/news/calcio/primavera/2019/11/16-63436258/torino_primavera_pulici_insegna_il_triangolo_del_gol_a_rauti/?related_news"/>
        <a href="https://www.tuttosport.com/news/calcio/primavera/2019/11/16-63436094/fiorentina_primavera_duncan_gerrard_forse_tifa_gia_per_la_viola_/?related_news"/>
        <a href="https://www.tuttosport.com/news/calcio/primavera/2019/11/15-63407902/cagliari_canzi_primato_i_nostri_obiettivi_sono_altri_/?related_news"/>
      </related>
    </article>
  </body>
</html>