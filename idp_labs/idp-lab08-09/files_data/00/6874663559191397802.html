<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/internet/articles/0,7340,L-3773895,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="דירקטוריון HP דחה את הצעת הרכישה של זירוקס: &quot;שווים יותר מכפי שהציעו&quot;"/>
    <meta property="og:description" content="זירוקס הציעה לבעלי המניות של HP כ-33 מיליארד דולר בעסקת מזומן ומניות, אך לטענת דירקטוריון HP מדובר ב&quot;הערכת חסר לגבי שווי החברה&quot;. עוד טוען דירקטוריון HP כי העסקה עלולה לייצר רמת חוב גבוהה מדי לחברה הממוזגת. עם זאת, HP הותירה פתח להצעות משופרות"/>
  </head>
  <body>
    <article>
      <h1>דירקטוריון HP דחה את הצעת הרכישה של זירוקס: "שווים יותר מכפי שהציעו"</h1>
      <h2>זירוקס הציעה לבעלי המניות של HP כ-33 מיליארד דולר בעסקת מזומן ומניות, אך לטענת דירקטוריון HP מדובר ב"הערכת חסר לגבי שווי החברה". עוד טוען דירקטוריון HP כי העסקה עלולה לייצר רמת חוב גבוהה מדי לחברה הממוזגת. עם זאת, HP הותירה פתח להצעות משופרות</h2>
      <address><time datetime="2019-11-18T00:00:00+00:00">18 Nov 2019</time> by <a rel="author">שירות כלכליסט</a></address>
      <p>דירקטוריון HP Inc דחה אמש את <a href="https://www.calcalist.co.il/markets/articles/0,7340,L-3773169,00.html">הצעת הרכישה שהגישה זירוקס (Xerox)</a>, בנימוק שהיא מעריכה בחסר את שווי החברה ושהעסקה המוצעת עשויה לייצר חוב רמת גבוהה מדי לחברה הממוזגת.</p>
      <p> </p>
      <figure>
        <img src="https://images1.calcalist.co.il/PicServer2/20122005/180432/22731721_H814215&amp;91;2&amp;93;_l.jpg"/>
        <figcaption>מטה HP בפאלו אלטו <br/>צילום: בלומברג</figcaption>
      </figure>
      <p>עם זאת, דירקטוריון יצרנית המחשבים והמדפסות ציין כי הוא מכיר ביתרונות של מיזוג פוטנציאלי ושהוא פתוח לבחון הצעות משופרות.</p>
      <p>זירוקס הציעה לבעלי המניות של HP סך של 17 מיליארד דולר במזומן לצד מניות בזירוקס, כאשר שווי ההצעה הכוללת עמד על 33.5 מיליארד דולר.</p>
      <p>המסחר במניית HP ננעל ביום שישי לפי שווי חברה של 29.9 מיליארד דולר. אם אכן היתה העסקה יוצאת לפועל היו בעלי המניות של HP מחזיקים ב-48% מהחברה הממוזגת.</p>
    </article>
  </body>
</html>