<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/italia/under-21/2019/11/18-63500456/italia_u21_nicolato_kean_gioca_si_sta_comportando_in_modo_perfetto_/"/>
    <meta property="og:site_name" content="Tuttosport"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Italia U21, Nicolato: &quot;Kean gioca, si sta comportando in modo perfetto&quot;"/>
    <meta property="og:description" content="Le dichiarazioni del ct degli azzurrini alla vigilia dell'impegno per le qualificazioni agli Europei di categoria: &quot;Sarà una partita complicata. Dirigerà una donna? Vuol dire che è brava&quot;"/>
  </head>
  <body>
    <article>
      <h1>Italia U21, Nicolato: "Kean gioca, si sta comportando in modo perfetto"</h1>
      <h2>Le dichiarazioni del ct degli azzurrini alla vigilia dell'impegno per le qualificazioni agli Europei di categoria: "Sarà una partita complicata. Dirigerà una donna? Vuol dire che è brava"</h2>
      <address>
        <time datetime="2019-11-18T00:00:00+00:00">18 Nov 2019</time>
      </address>
      <p><b>CATANIA</b> - "<i>Domani mi aspetto un match complicato, affrontiamo una squadra molto vivace sotto il profilo fisico</i>". Così il ct dell'Under 21 <b>Paolo Nicolato</b>, intervenuto ai microfoni di RaiSport, alla vigilia della partita contro l'<b>Armenia</b> a Catania. "<i>C'è stato qualche problemino nell'assorbire la partita con l'Islanda e abbiamo avuto due giorni di recupero in meno rispetto all'Armenia"</i>, ha aggiunto. A dirigere il match con l'Armenia sarà <a href="https://www.tuttosport.com/news/calcio/italia/under-21/2019/11/18-63498406/italia-armenia_under_21_l_arbitro_e_donna_designata_la_frappart/"><b>la francese Stephanie Frappart</b></a>, arbitro della finale dell'ultimo Mondiale femminile passata alla storia per essere stata la prima donna ad aver diretto una finale europea maschile, la <b>Supercoppa</b> di quest'estate tra Chelsea e Liverpool. "<i>Intanto le devo dire brava </i>- dichiara Nicolato commentando la designazione -<i> per me l'arbitro è arbitro, che sia donna o che sia uomo deve far rispettare le regole e le donne lo sanno fare molto bene". </i>Per quanto riguarda <a href="https://www.tuttosport.com/news/calcio/calciomercato/2019/11/17-63479301/kean_su_instagram_non_temo_i_momenti_difficili_il_meglio_viene_da_li_/"><b>Kean</b></a>, "<i>si sta comportando in modo perfetto da tutti i punti di vista. Si sta muovendo bene nel gruppo, si sta impegnando e dimostra di avere tanta voglia di giocare. Il fatto che lui sia sempre in mezzo alle attenzioni è responsabilità di tutti noi. E' un 2000 e a quell'età non è facile gestire questo tipo di amplificazione mediatica. Domani giocherà</i>".</p>
      <figure>
        <video src="http://media.tuttosport.com/videos/2019/11/15/cms_20191115_20191115-anche-la-roma-su-keanmp41573809940.mp4"/>
        <figcaption>Anche la Roma su Kean</figcaption>
      </figure>
      <related>
        <a href="https://www.tuttosport.com/news/calcio/italia/under-21/2019/11/18-63498406/italia-armenia_under_21_l_arbitro_e_donna_designata_la_frappart/"/>
        <a href="https://www.tuttosport.com/news/calcio/italia/under-21/2019/11/16-63452895/cutrone_lancia_l_italia_u21_doppietta_nel_3-0_all_islanda/"/>
        <a href="https://www.tuttosport.com/archivio/calcio/italia/under-21"/>
        <a href="https://www.tuttosport.com/news/calcio/italia/under-21/2019/11/18-63498406/italia-armenia_under_21_l_arbitro_e_donna_designata_la_frappart/?related_news"/>
        <a href="https://www.tuttosport.com/news/calcio/italia/under-21/2019/11/16-63452895/cutrone_lancia_l_italia_u21_doppietta_nel_3-0_all_islanda/?related_news"/>
        <a href="https://www.tuttosport.com/news/calcio/italia/under-21/2019/11/16-63434460/diretta_italia-islanda_under_21_ore_18_30_come_vederla_in_tv_e_probabili_formazioni/?related_news"/>
        <a href="https://www.tuttosport.com/news/calcio/italia/under-21/2019/11/15-63412282/nicolato_avverte_l_under_21_non_dobbiamo_piangere_per_gli_assenti_/?related_news"/>
      </related>
    </article>
  </body>
</html>