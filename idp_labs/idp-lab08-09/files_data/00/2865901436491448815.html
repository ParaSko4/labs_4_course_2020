<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/zvezda-potvrdila-da-je-gist-van-tima-povratak-derika-brauna/342785"/>
    <meta property="og:site_name" content="MozzartSport"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Zvezda potvrdila da je Gist van tima, povratak Derika Brauna"/>
    <meta property="og:description" content="Možda nagoveštaj promene u igračkom kadru"/>
  </head>
  <body>
    <article>
      <h1>Zvezda potvrdila da je Gist van tima, povratak Derika Brauna</h1>
      <h2>Možda nagoveštaj promene u igračkom kadru</h2>
      <address>
        <time datetime="2019-11-18T00:00:00+00:00">18 Nov 2019</time>
      </address>
      <p>Košarkaši Crvene zvezde pokuašće da zaleče brojne rane trijumfom protiv Albe u devetom kolu Evrolige. Ekspedicija crveno-belih je već stigla u Berlin, a situacija je daleko od idealne. Košarkaški klub Crvena zvezda je potvrdio da za sutrašnji meč u sastavu neće biti Džejmsa Gist, mada razlog nije naveden...</p>
      <p>
        <b>
          <a href="https://www.mozzartsport.com/fudbal/vesti/zvezda-precrtala-gista/342751">ZVEZDA PRECRTALA GISTA</a>
        </b>
      </p>
      <p>Ovog jutra pojavila se informacija da je <b>Andrija Gavrilović </b>odlučio da izostavi Gista iz sastava za Albu zbog loše forme i nedovoljnog zalaganja. Kao i da bi crveno-beli vrlo lako  mogli da prekinu saradnju sa legendarnim centrom Panatinaikosa.<br/><b>„ Očekuje nas još jedna teška utakmica za čiju pripremu nemamo previše vremena. Iza nas su dva meča u kojima smo bili u igri svih 40 minuta i imali šansu da ih dobijemo, ali i velika potrošnja nakon produžetka sa ASVEL-om i produžetka i derbija koji sam po sebi nosi dodatni utrošak energije. Ponovo smo u situaciji da imamo jako malo vremena, uz to dodatno i putovanje u Nemačku, kako bi spremni dočekali utakmicu sa ekipom Albe. Naša je obaveza, bez obzira na već dve odigrane utakmice u petak i nedelju, da u svaki meč ulazimo sa željom i namerom da ga dobijemo, tako je i pred utakmicu Berlinu. Znamo kako igra ALBA, i u dobrom rasoloženju čekaju ovaj meč jer su pobedili Panatianikos u Atini. Ipak naš cilj se zna“ rekao je Gavrilović</b>.</p>
      <figure>
        <iframe src="https://www.youtube.com/embed/Mwdf1am3UhE" width="425" height="349" data-service="Youtube" scrolling="no"/>
      </figure>
      <p>Zanimljivo je da se pored<b> Stratosa Perperoglua </b>u sastav vratio Derik Braun. Američki košarkaš je poslednji meč za crveno-bele odigrao 17. oktobra protib Makabija u Tel Avivu. Braun je doveden kao veliko pojačanje. Ipak, nije opravdao uložena sredstva, spominjalo se da će brzo napustiti Mali Kalemegdan.</p>
      <figure>
        <img src="https://mozzartsport.com/upload/CKEditor/01.05.2019/2.Predstava%20Idealna%20Polovina%201080x1080.jpg"/>
      </figure>
    </article>
  </body>
</html>