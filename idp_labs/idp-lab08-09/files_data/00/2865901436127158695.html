<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/potvrdeno-da-napoli-i-liverpul-zele-norveskog-vezistu-od-25-000-000-evra/342776"/>
    <meta property="og:site_name" content="MozzartSport"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Potvrđeno da Napoli i Liverpul žele norveškog vezistu od 25.000.000 evra"/>
    <meta property="og:description" content="On bi na Enfild"/>
  </head>
  <body>
    <article>
      <h1>Potvrđeno da Napoli i Liverpul žele norveškog vezistu od 25.000.000 evra</h1>
      <h2>On bi na Enfild</h2>
      <address>
        <time datetime="2019-11-18T00:00:00+00:00">18 Nov 2019</time>
      </address>
      <p><b>Sander</b> <b>Berge</b> je jedan od norveških fudbalera iz nadolazećeg talasa. Zajedno sa <b>Erlingom</b> <b>Halandom</b> i <b>Martin</b> <b>Edegardom</b> predstavlja sadašnjost i svetsku budućnost norveškog fudbala. Ima 21 godinu, igra na poziciji zadnjeg veznog za Genk i već godinu-dve se pominje kao želja velikih kliubova.</p>
      <p>Genkov sportski direktor <b>Dimitri</b> <b>De</b> <b>Konde</b> je i javno priznao da su Napoli i Liverpul među zainteresovanim klubovima.<br/><b>„Napoli želi Sandera i taj transfer je jedna od mogućnosti. Konkretna ponuda još nije stigla, ali nije isključeno da se to desi u narednim nedeljama. Znamo i da ga Liverpul pažljivo prati i da je Jirgen Klop pričao lično sa njim posle naše utakmice protiv njih na Enfildu. Čestitao mu je na igri. Naša namera je da zadržimo Bergea do kraja sezone, ali ne možemo da predvidimo šta će se desiti. Ako veliki klubovi zakucaju na vrata, moraćemo da pregovaramo“,</b> rekao je <b>De</b> <b>Konde</b>.</p>
      <p>Sam igrač kaže da bi voleo da zaigra za Liverpul, klub koji učiva ogromnu popularnost u Norveškoj.<br/><b>„Igranje na Enfildu je ostvarenja sna za mnoge svetske fudbalere, ne samo za Norvežane. Liverpoul je trenutno najbolji tim u Evropi i ima najbolje navijače. Tako da bih voleo da zaigram za Liverpul ako se ukaže šansa“,</b> rekao je <b>Berge</b>.</p>
      <p>Trenutna vrednost <b>Bergea</b> se procenjuje na 25.000.000 evra i veruje se da bi Genk pristao na takvu ponudu. Problem je što <b>Berge</b> još nije ubedio skaute velikih klubova da može da bude konstantan. Ove sezone je na 20 utakmica dao samo dva gola i nije upisao nijednu asistenciju.  </p>
      <p>Napoli je već imao sjajno iskustvo sa kupovinom u Genku kada je za tričavih 7.000.000 evra doveo senegalskog štopera <b>Kalidua</b> <b>Kulibalija</b> koji dana vredi desetak puta više. Genk je prethodnih godina lansirao i talente poput <b>Kevina De Brujnea, Tiboa Kurtoe, Kristijana Bentekea, Sergeja Milinković Savića, Liona Bejlija, Tomotija Kastanja, Leandra Trosara, Ruslana Malinovskog</b> i profilisao se kao klub koji snadbeva bogatije klubove sjajnim pojačanjima.</p>
      <p>(FOTO: reuters)</p>
      <figure>
        <img src="https://mozzartsport.com/upload/CKEditor/Baneri/2.Akcija%20Milion%20razloga%20za%20gol%20-%20Sas%CC%8Ca%20Ilic%CC%81%20za%20NURDOR%201080x1080px.jpg"/>
      </figure>
      <p> </p>
    </article>
  </body>
</html>