<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/italia/asti_omicidio_casa_pignorata_92_anni-4870793.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Asti, uccide il perito che deve stimare la sua casa pignorata: 92enne condannato per omicidio"/>
    <meta property="og:description" content="Era ossessionato dall'idea di perdere la casa. Così, quando il suo appartamento è stato pignorato e un perito si ha bussato alla porta per stimare l'immobile, lo ha ucciso con..."/>
  </head>
  <body>
    <article>
      <h1>Asti, uccide il perito che deve stimare la sua casa pignorata: 92enne condannato per omicidio</h1>
      <address>
        <time datetime="2019-11-18T00:00:00+00:00">18 Nov 2019</time>
      </address>
      <p>Era ossessionato dall'idea di perdere la <b>casa</b>. Così, quando il suo appartamento è stato <b>pignorato</b> e un perito si ha bussato alla porta per stimare l'immobile, lo ha ucciso con un colpo di fucile. Ora, <b>Dario Cellino</b>, 92 anni, astigiano, è stato condannato a 30 anni di reclusione. L'accusa è <a href="http://www.ilmessaggero.it/t/omicidio">omicidio</a> volontario, commesso il 9 novembre 2018 a Portacomaro d'Asti. La vittima era Marco Massano, geometra di 44 anni. Doveva svolgere un accertamento sull'immobile su cui pendeva un decreto esecutivo.</p>
      <p>Oggi il giudice Francesca Di Naro ha accolto in pieno la richiesta di condanna del pm Giorgio Nicola. «Una sentenza paradossale - ha commentato il legale della difesa, Sabrina Zeglio - considerata l'età del mio cliente». L'uomo era presente in aula ed è sempre rimasto in silenzio. «Era ossessionato dalla perdita della casa e ce l'aveva con la banca - ha aggiunto - era arrabbiato e si era sentito tradito per il pignoramento. Ricorreremo in appello». «Il giudice ha disposto il massimo delle pena per l'imputato - hanno invece affermato i legali di parte civile della famiglia, Roberto Bazzano e Silvia Merlino - e ha disposto 2 milioni di euro di risarcimento per la vedova e i figli, 400mila euro per i genitori della vittima e 150mila euro per la sorella».</p>
      <footer>© RIPRODUZIONE RISERVATA</footer>
    </article>
  </body>
</html>