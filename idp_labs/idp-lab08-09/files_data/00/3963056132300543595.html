<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/mondo/il_nuovo_missile_che_spaventa_israele-4870960.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Jihad Islamica, si chiama Buraq-120: ​il nuovo razzo che spaventa Israele"/>
    <meta property="og:description" content="Si chiama Buraq-120, ha una gittata di cinque chilometri e una testata che può arrivare fino a 400 chili. E' il nuovo razzo in dotazione ai terroristi della Jihad Islamica..."/>
  </head>
  <body>
    <article>
      <h1>Jihad Islamica, si chiama Buraq-120: ​il nuovo razzo che spaventa Israele</h1>
      <address>
        <time datetime="2019-11-18T00:00:00+00:00">18 Nov 2019</time>
      </address>
      <p>Si chiama Buraq-120, ha una gittata di cinque chilometri e una testata che può arrivare fino a 400 chili. E' il nuovo razzo in dotazione ai terroristi della Jihad Islamica Palestinese. E in questa fase di escalation della violenza, esplosa dopo l'uccisione del comandante Abhu al-Ata da parte di Gerusalemme,  sta preoccupando il governo israeliano. A quanto pare il missile è già stato utilizzato nei giorni scorsi, ma la notizia è venuta fuori soltanto in queste ultime ore. Nel suo primo lancio ha centrato una serra. Sul terreno è rimasto un cratere largo diversi metri e profondo due. Il razzo, sostengono gli analisti, rappresenta una minaccia potenziale, oltre che per gli abitanti della zona, anche per le forze israeliane quando si ammassano a ridosso della Striscia, nell'imminenza di operazioni militari.</p>
      <footer>Ultimo aggiornamento: 19:28<br/>© RIPRODUZIONE RISERVATA</footer>
    </article>
  </body>
</html>