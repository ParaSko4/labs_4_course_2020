<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.oggi.it/cucina/news-cucina/2019/11/18/panettone-superstar-le-cene-di-taste-a-milano-e-poi-te-caffe-torrone-spezie-per-i-bambini-e-bagna-cauda-in-tutto-il-mondo/"/>
    <meta property="og:site_name" content="OGGI"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Panettone superstar, le cene di Taste a Milano e poi tè, caffè, torrone, spezie (per i bambini) e bagna cauda (in tutto il mondo)"/>
    <meta property="og:description" content="Il dolce di Natale si presenta un po' dovunque, appuntamenti preparatori al festival del caffè, il bagna cauda day nel mondo. Ma anche tanti eventi per fare regali e dedicati ai bambini"/>
  </head>
  <body>
    <article>
      <h1>Panettone superstar, le cene di Taste a Milano e poi tè, caffè, torrone, spezie (per i bambini) e bagna cauda (in tutto il mondo)</h1>
      <address>
        <time datetime="2019-11-18T00:00:00+00:00">18 Nov 2019</time>
      </address>
      <figure>
        <img src="https://static2.oggi.it/wp-content/uploads/sites/19/2019/11/APPUNTAMENTI_6451.jpg?v=1574093023"/>
      </figure>
      <p>
        <b>Il dolce di Natale si presenta un po’ dovunque, appuntamenti preparatori al festival del caffè, il bagna cauda day nel mondo. Ma anche tanti eventi per fare regali e dedicati ai bambini</b>
      </p>
      <p><b>NASCE LA PRIMA TASTE DINING WEEK</b> – <i>Milano</i> ospita la prima edizione della <b>Taste Dining Week</b>, nuovo format di esperienze enogastronomiche personalizzate studiato da Beit Events.<br/><i>Dal 19 al 24 novembre</i> sarà possibile provare, per 6 giorni, una selezione dei migliori ristoranti del panorama meneghino in un contesto pe</p>
      <figure>
        <img src="https://www.oggi.it/cucina/wp-content/uploads/sites/19/2019/11/taste_dining_week-150x150.png"/>
      </figure>
      <p>nsato per accrescere la convivialità.<br/>L’evento è un’esperienza ad alto tasso gourmant in cui 30 locali super selezionati (<a href="https://www.tastefestivalsitalia.com/dining-week/ristoranti">www.tastefestivalsitalia.com/dining-week/ristoranti</a>) diventeranno il palcoscenico di serate trasversali che permetteranno di far conoscere, attraverso un percorso gastronomico, l’anima e la filosofia dei propri chef. Tra i partecipanti, alcuni dei nomi che negli ultimi 9 anni hanno contribuito a rendere grande il Taste of Milano, ma anche nuove realtà che si stanno facendo conoscere grazie a una cucina innovativa e sperimentale.<br/>La presenza dei più rinomati chef milanesi permetterà di avvicinarsi e conoscere il meglio della ristorazione in un contesto allegro e orientato alla condivisione. Ognuno dei ristoranti partecipanti offrirà, oltre al proprio menu à la carte, anche due soluzioni studiate appositamente per l’evento: 5 piatti “assaggio” per un percorso degustativo (65,00 euro a testa, esclusi i vini) ed un menu di 4 portate di cui una ideata in esclusiva per Taste (95,00 euro a persona, esclusi i vini), sei ristoranti coinvolti sono stellati.<br/><b>LE CENE TASTE DEL MARTEDI’</b> – Una serata “fuori dalle righe” quella invece organizzata <i>da Farm 65</i> per il quinto appuntamento di <b>Taste of Milano – Le cene del martedì</b>, sempre organizzato da Beit Events. <i>Il 19 novembre</i> si avrà la</p>
      <figure>
        <img src="https://www.oggi.it/cucina/wp-content/uploads/sites/19/2019/11/aLPPxyjQ.jpeg"/>
      </figure>
      <p>possibilità di vivere un’esperienza sensoriale unica ed indimenticabile durante la quale i partecipanti saranno protagonisti come non mai della meravigliosa riuscita della cena. Partner della serata Diners Club International e Diageo.<br/>L’appuntamento creerà momenti di vera condivisione e divertimento, anche grazie alla scelta della location. Farm 65 è infatti una posto dove si coltivano idee, talento e passione per la cucina fatta con cura e con prodotti di qualità, un luogo dove cucinare, imparare, condividere, sperimentare e soprattutto divertirsi. Gli ospiti avranno quindi modo di mettersi davvero in gioco e passare una serata diversa dal solito in cui apprezzare il mondo della buona cucina a 360°.<br/>Si inizia alle 19.30 con una Masterclass incentrata su <i>Tanqueray N°10</i>. Tutti i partecipanti avranno poi la possibilità di creare, guidati da Andrea Gasparri – Brand Ambassador Tanqueray, un Tanqueray N°10 &amp; tonic che darà il via alla serata. La preparazione del cocktail avverrà nella bellissima cucina di Farm 65 dove, con l’aiuto dello chef Giacomo Salmoiraghi, ci si cimenterà anche nella preparazione dell’antipasto.<br/>L’ingrediente protagonista del menu della serata sarà il formaggio di bufala dell’azienda agricola Quattro Portoni di cui sarà presente un esperto per raccontare tutte le particolarità dei loro formaggi.<br/>La cena verrà poi servita nell’accogliente area soppalco dove ci si potrà accomodare attorno a un suggestivo tavolo conviviale godendosi una serata all’insegna del buon cibo, degustando piatti a base di formaggio di bufala in tutte le sue versioni; a partire dalla ricotta, per arrivare ad assaporare il gusto più intenso del blu di bufala.</p>
      <p><b>TASTE, EDIZIONE UOMO</b> – Ma non solo, i Taste Festivals presentano quest’anno anche una <b>Special Edition Man’s World | Taste Experience</b> che si svolgerà <i>dal 28 novembre al 1 dicembre</i> <i>presso Superstudio Più di Via Tortona a Milano</i>. Quattro giorni per far vivere le passioni e il gusto a 360° partendo dall’universo maschile e strizzando anche l’occhio a quello femminile: food &amp; drink, brand experience, style, intrattenimento e tempo libero.<br/>Alla Special Edition dei Taste Festivals di fine novembre, 5 rinomati ristoranti meneghini daranno la possibilità di assaporare 5 stili di cucina differenti e di esplorare interessanti percorsi culinari: <i>Attimi by Heinz Beck</i>, con la sua anima da bistrot, permetterà di scoprire e di assaggiare alcuni dei piatti che meglio rappresentano lo chef; <i>Langosteria</i> proporrà un menu dedicato al pesce e pensato per enfatizzare i profumi del mare e la qualità del prodotto; <i>Gong</i> creerà atmosfere orientali presentando uno stile gastronomico originale, proiettato nel futuro e che gioca con audaci abbinamenti di sapori; <i>La Griglia di Varrone</i> metterà in primo piano la carni più pregiate presentando un menu che non strizza l’occhio alle mode, ma alla passione dello chef; <i>Terrazza Calabritto</i> farà scoprire una cucina napoletana rivisitata con un pizzico di internazionalità e creatività. Gli chef, con le loro brigate, realizzeranno per l’occasione 20 portate gourmet uniche, una chance irripetibile per assaporare la loro idea di cucina, espressa in 4 portate ciascuna da non lasciarsi scappare.<br/>Il tema del quarto piatto per tutti i ristoranti sarà le passioni, intese come quelle che guidano la cucina dello chef e che ne fanno anche l’anima del ristorante.<br/>A Man’s World | Taste Experience saranno presenti nella tradizione Taste Festivals i Wine Bar, il Cocktail Bar e un laboratorio di degustazioni, per arricchire il proprio bagaglio di conoscenze e curiosità enogastronomiche in compagnia di ospiti e relatori d’eccezione.</p>
      <p><b>IL PRESEPE PUO’ ESSERE GOURMET</b> – <i>Al Castello Reale di Govone (CN)</i> arriva <i>“Adeste Fideles”</i>, una mostra concorso dedicata al Presepe e ai suoi simboli allestita in occasione dell’evento <b>il Magico Paese di Natale</b>.<br/><i>Fino al 22 dicembre</i>, il Presepe e i suoi personaggi più rappresentativi, raffigurati secondo diverse modalità e tecniche espressive per opera di artisti provenienti da tutta Italia, diventano protagonisti di una rassegna realizzata nelle sale della Galleria Benedetto Alfieri, gioiello architettonico dell’ex Residenza Sabauda di Govone. Si tratta della 13a edizione, unica destinazione italiana selezionata tra i venti migliori mercati europei agli European Best Destinations Awards 2019.<br/>Dalla variante classica a quella animata, passando per la sua rappresentazione più contemporanea e popolare, il Presepe è il simbolo del Natale per eccellenza. Un’antica tradizione che affonda le proprie radici nel Medioevo e che l’evento Il Magico Paese di Natale riscopre attraverso l’arte e la creatività di mastri presepiai, collezionisti e artisti intenti a riprodurre la scena della Natività e in particolare i suoi protagonisti, anche attraverso originali varianti regionali.<br/>L’evento natalizio che da ben tredici edizioni trasforma il borgo di Govone (CN) e il suo incantevole castello sabaudo in un piccolo regno popolato da elfi e personaggi fantastici. Dal 23 novembre inoltre ciascun fine settimana è dedicato a un tema che di volta in volta viene sviluppato; si parte dalla letteratura per bambini in collaborazione con la cittadina di Cavalermaggiore che ospita in concomitanza la Fiera Piemontese dell’editoria, passando per il Festival del Cibo con il lavoro a quattro mani realizzato con l’Assessorato a cibo della Regione Piemonte fino al weekend dedicato al tema del gioco, con proposte sia per il pubblico dei più piccoli che degli adulti.<br/>Il Magico Paese di Natale di Govone continua a farsi promotore dell’eccellenza, anche in campo enogastronomico. Da sempre infatti la manifestazione del Roero si è posta come obiettivo quello di costruire al suo interno una vetrina per i prodotti di qualità del territorio piemontese e nazionale, cercando di valorizzarli all’interno del suo mercatino di Natale (che, ricordiamo, si conferma quest’anno il più grande d’Italia, con 117 selezionatissime casette tra cui moltissimi produttori enogastronomici).<br/>Nella selezione per il mercatino è sempre stata cercata la valorizzazione dei piccoli e medi produttori rispetto ai semplici rivenditori di prodotto, nell’ottica di creare una rete e costruire un parterre di vere eccellenze enogastronomiche.<br/>In quest’ottica nasce l’idea di creare, per l’edizione 2019, un momento specifico di racconto delle eccellenze piemontesi, una festa nella festa, uno spazio all’interno del Magico Paese di Natale dedicato all’enogastronomia: in poche parole, il primo <i>“Festival del cibo” del Roero</i>. L’evento, che vedrà il coinvolgimento della Regione Piemonte con l’Assessorato al cibo e le Associazioni di categoria e consorzi coinvolti, sarà uno spazio di approfondimento sul buon cibo, e in particolare sui prodotti del territorio.<br/>Due weekend dedicati all’eccellenza dei prodotti del territorio, che si è scelto di chiamare “cibo” e non “food” proprio per andare controcorrente e rafforzare una scelta culturale legata alla tradizione locale del Piemonte. Due weekend in cui il racconto del territorio, della cultura e delle tradizioni passerà attraverso la materia prima, partendo dalla terra per capire e conoscere meglio ciò che portiamo ogni giorno sulle nostre tavole.<br/>Sabato 30 novembre e domenica 1 dicembre, e nel weekend del 7-8 dicembre, il Magico Paese di Natale di Govone si farà teatro di incontri, laboratori, showcooking, presentazioni di produttori e di materie prime del territorio, alcune delle quali già note e valorizzate; altre quasi sconosciute e appena riscoperte.<br/>A raccontarci tutto questo saranno proprio i produttori del territorio, le associazioni di categoria, le start up enogastronomiche che investono nella regione e nei suoi prodotti e, naturalmente, i grandi chef della zona, capitanati da Davide Palluda, una stella Michelin al ristorante “All’Enoteca”, adiacente all’Enoteca Regionale del Roero, e da Enrico Crippa, unico tre stelle Michelin del Piemonte con il suo ristorante “Piazza Duomo” di Alba.</p>
      <p><b>TORNA A TORINO GOURMET FOOD FESTIVAL</b> – <i>Dal 22 al 24 novembre a Lingotto Fiere di Torino</i> incontri, laboratori, educational per operatori, produttori e grande pubblico nel <b>Gourmet Food Festival</b>, un evento dedicato al mondo del food in cui visitatori, produttori e operatori del settore si incontrano per scoprire e scambiare conoscenze, segreti e ricette del mondo enogastronomico.<br/>Il festival, alla sua seconda edizione, nasce a Torino, una delle culle mondiali dell’enogastronomia, con l’obiettivo di promuovere e narrare il rapporto fra cibo e territorio (regionale, italiano, internazionale) attraverso il minimo comune denominatore della qualità e dell’eccellenza. Grazie al ricchissimo calendario di appuntamenti ed eventi, il pubblico può conoscere tesori enogastronomici o seguire corsi e lezioni di cucina e assaggiare i migliori piatti, vini e birre selezionati da Gourmet Food Festival.<br/>L’evento si articola in diverse aree tematiche. Il mercato: una ampia area espositiva in cui i produttori incontrano un pubblico numeroso di appassionati e curiosi. Una vetrina ideale per scoprire e acquistare prodotti di qualità della tradizione.<br/>Le cucine di strada: la zona in cui il pubblico può assaggiare i prodotti cucinati al momento o degustare una selezione di vini, birre e bevande provenienti da tutta Italia con qualche piacevole sorpresa dal mondo.<br/>Gli spazi eventi: qui il pubblico può assistere a showcooking, presentazioni, appuntamenti e momenti formativi con esperti del mondo del food, oltre che partecipare alle numerose degustazioni. Dalla vera cucina giapponese spiegata in una lezione-riflessione dello <i>chef Hiroto Akama</i>, alla <i>Cucina vegetale</i>, formaggi, pesce: gli eventi in collaborazione con Slowfood; dalla <i>pasta in 3d di BluRhapsody</i>, la start up di Barilla, a<i> Oltre il bio</i>: gli alimenti restano vivi fino alla tavola con Agricooltur; da Alberto Marchetti presenta la <i>blockchain del gelato</i>, il “passaporto digitale” dei prodotti alla degustazioni e workshop per tutti in Sala shaker; dal <i>My Personal Beer Corner</i>: il meglio del mondo della birra artigianale italiana al Vino e i cambiamenti climatici.<br/>Orari: venerdì 22 e sabato 23: dalle ore 10,00 alle ore 22,00; domenica 24: dalle ore 10,00 alle ore 20,00<br/>Ingresso 5 euro<br/>Scarica dal sito il coupon per ottenere una Gourmoneta sconto per partecipare a moltissime attività all’interno del festival: Per maggiori info: info@gourmetfoodfestival.it e <a href="http://www.gourmetfoodfestival.it/">www.gourmetfoodfestival.it</a></p>
      <p><b>ARRIVA IN ITALIA IL PRIMO TEA VILLAGE</b> – Sbarca in Italia il primo <b>European Tea Show</b>, l’evento fieristico</p>
      <figure>
        <img src="https://www.oggi.it/cucina/wp-content/uploads/sites/19/2019/11/tea02.jpg"/>
      </figure>
      <p>esclusivo che si rivolge agli appassionati e ai professionisti del tè con l’obiettivo di celebrare l’anima millenaria dell’infuso che ha conquistato il mondo. Il <i>Tea Village</i> sarà ospitato all’interno del <i>Gourmet Food Festival di Torino</i>. La manifestazione torinese è stata fortemente voluta dai fondatori di <i>Protea Academy Salvatore Nicchi e Gabriella Lombardi</i>, prima e unica tea sommelier certificata in Italia.<br/>Il Tea Village nasce dalla volontà di soddisfare il pubblico sempre più ampio dei tea lovers nazionali. I trend globali, infatti, accertano che in Italia il consumo del tè è aumentato del 14% negli ultimi anni e la tendenza è in continua crescita.</p>
      <figure>
        <img src="https://www.oggi.it/cucina/wp-content/uploads/sites/19/2019/11/tea03-150x150.jpg"/>
      </figure>
      <p>Oltre alla possibilità di visitare liberamente l’area espositiva ed entrare in contatto con le differenti realtà del settore, i visitatori potranno partecipare ai workshop gratuiti dell’Area Academy per degustare le numerose varianti dell’infuso, conoscere quali sono i migliori accostamenti con i cibi, imparare l’arte della preparazione del tè, vivere l’esperienza delle antiche cerimonie e partecipare alle dimostrazioni dei professionisti.<br/>Saranno presenti personalità di spicco nel mondo del tè come l’inglese Kevin Gascoyne, uno dei tea taster più famosi e riconosciuti al mondo, la brasiliana Juliana Montagner, direttrice della Ximango Indústria de Erva-mate Ltda nel sud del Brasile, dove le sue piantagioni di alberi autoctoni ed esotici vengono mantenute nel pieno rispetto della natura, e la maestra giapponese Junko Hosomi, che conduce la domenica</p>
      <figure>
        <img src="https://www.oggi.it/cucina/wp-content/uploads/sites/19/2019/11/tea04.jpg"/>
      </figure>
      <p>mattina la tradizionale Cerimonia del tè. Al festival sono presenti, tra gli altri, la Satemwa, azienda storica del Malawi (1923), che per l’occasione lancia la sua nuova linea di Tè in bottiglia, e la Ximango, azienda leader in Brasile per la produzione di Mate, che presenta a Torino in anteprima mondiale un prodotto innovativo appena brevettato.<br/>Domenica 24 novembre sarà dedicata alla quarta edizione italiana della <i>Tea Masters Cup</i>, la competizione che coinvolge i professionisti e gli appassionati nella prova di Tea Mixology. I concorrenti dovranno creare e presentare a una giuria di esperti cocktail, alcolici o analcolici, usando il tè come ingrediente principale. Il Tea Mixologist italiano che riuscirà a stupire i giudici a colpi di shaker con il tea-cocktail più accattivante volerà in Asia a rappresentare l’Italia alla finale mondiale.</p>
      <p><b>FESTA DEL TORRONE 2019</b> – Torrone per tutti i gusti alla <b>Festa del Torrone 2019</b> <i>a Cremona fino a domenica 24 novembre</i>. L’edizione del 2019 omaggia il genio e la creatività di Leonardo Da Vinci nell’anno delle celebrazioni dei 500 anni dalla sua morte unendo sotto il segno della creatività un programma fittissimo di eventi con ben 9 giorni di spettacoli, concerti, musical, infiorate, performance e numerose iniziative che ogni anno attraggono migliaia di visitatori.</p>
      <p>
        <a href="https://www.oggi.it/cucina/news-cucina/2016/11/14/torrone-in-festa-a-cremona-ecco-la-leggenda-e-tante-ricette-dolci-e-salate/">Torrone in festa, a Cremona. Ecco la leggenda e tante ricette, dolci e salate – VAI</a>
      </p>
      <p><b>IL VIAGGIO DELLE SPEZIE: BAMBINI ALLA SCOPERTA DEL MONDO DEGLI AROMI</b> – <i>Giovedì 21 novembre</i></p>
      <figure>
        <img src="https://www.oggi.it/cucina/wp-content/uploads/sites/19/2019/11/spezie2.jpg"/>
      </figure>
      <p>dalle ore 17, nell’ambito del <i>Mercato dei Legami</i> che si tiene nella piazza centrale del<i> Villaggio Barona (Via Ettore Ponti 21</i>), si terrà lo spettacolo per bambini e bambine <b>Il viaggio delle spezie</b> di e con Alberto Tavazzi. Un progetto che farà scoprire al giovane pubblico gli aromi che colorano e profumano le tante cucine del mondo: un grande viaggio delle spezie, tra antiche storie di navi e deserti e fiabe provenienti da paesi lontani, tra gli aromi e i profumi della cannella, del pepe e di tante altre spezie che da secoli arricchiscono le nostre tavole.<br/>L’evento fa parte del progetto del Mercato Agricolo dei Legami, appuntamento settimanale del giovedì pomeriggio che fa parte di un progetto che vuole andare oltre la transazione economica ed il semplice incontro tra domanda e offerta: tra gli obiettivi del farmers’ market quello di sostenere le piccole imprese agricole, preservare il paesaggio agricolo, favorire nuovi legami sociali e comportamenti d’acquisto e di consumo più consapevoli.</p>
      <figure>
        <img src="https://www.oggi.it/cucina/wp-content/uploads/sites/19/2019/11/spezie.jpg"/>
      </figure>
      <p>Soggetti promotori del Mercato Agricolo dei Legami la cooperativa sociale La Cordata, Slow Food Milano, Fondazione Cassoni/Villaggio Barona e la Libreria Mondadori Occasioni di Inchiostro. Ogni giovedì pomeriggio la piazza centrale del Villaggio Barona diventa al contempo mercato agricolo e spazio di socialità dove i produttori agricoli incontrano e dialogano con i cittadini, raccontando i loro prodotti e facendo riscoprire loro il gusto della campagna e delle tradizioni.<br/>Sui banchi del mercato frutta e verdura di stagione appena raccolta, carne bovina e di struzzo, riso e farine, pane e prodotti da forno con lievito di pasta madre, salumi, vini naturali da vigne centenarie, formaggi artigianali di pecora mucca e capra, olio, miele, bergamotto biologico e derivati (succo, marmellate).<br/>Ingresso libero. Per info: <a href="https://www.lacordata.it/eventi/il-mercato-dei-legami-del-villaggio-barona">www.lacordata.it/eventi/il-mercato-dei-legami-del-villaggio-barona<br/></a><b>NOTTE DELLE LANTERNE A TORRE D’ISOLA IN FESTA</b> – Street food, artisti di strada, balli popolari intorno al falò,</p>
      <figure>
        <img src="https://www.oggi.it/cucina/wp-content/uploads/sites/19/2019/11/nottedellelanterne2.png"/>
      </figure>
      <p>mercatini agricoli, dell’artigianato e del ri-uso ed il lancio di migliaia di lanterne ad illuminare il cielo di Torre d’Isola. Tutto questo il <i>24 novembre a Torre d’Isola</i> in festa, presso il Cortile del Comune, nel cuore del Parco del Ticino. Domenica di condivisione, socialità e mercatini organizzato dal Comune di Torre d’Isola e dall’Agenzia Reclam. E come è ormai consuetudine, l’appuntamento di novembre è anche quello della <b>Notte delle Lanterne</b>, liberate ad illuminare il cielo di Torre d’Isola dalle 18.<br/>Musica, giocolieri ed artisti di strada, Mangiafuoco e l’Oca Giuditta lasciata libera a raccogliere carezze ed abbracci.<br/>A partire dalle 9, il cortile del Comune si animerà di bancarelle e occasioni: il mercato contadino con il meglio del meglio della</p>
      <figure>
        <img src="https://www.oggi.it/cucina/wp-content/uploads/sites/19/2019/11/nottedellelanterne.png"/>
      </figure>
      <p>produzione agricola del Pavese, dell’Oltrepo, della Lomellina e del vicino Monferrato. Dal produttore al consumatore secondo la filosofia del <i>MEC-Mercatino Enogastronomico della Certosa</i> che propone il suo catalogo di genuinità fatto di vino, salame d’oca, salame varzi, confetture, miele, liquori e distillati, formaggi, olio pugliese, taralli, frutta e verdura dalla Sicilia, zafferano, le pluripremiate Offelle di Parola ed i formaggi stagionati del casaro alchimista Marco Bernini. Non mancherà inoltre lo street food in due ampie tensostrutture: caldarroste, ravioli, schita – ovvero la crepe made in Oltrepo – panini, vin brulé e birra artigianale, focacce e dolci a chilometro zero ma anche tipici di terre lontane come il Kurtos cannolo ungherese rivestito di cioccolato, cocco, cannella o granella di nocciole.<br/>E ancora mercatino degli hobbisti con ceramiche, tessuti, gioielli, oggettistica manufatti provenienti da tutto il mondo e a chilometro zero, ed il Mercatino del Ri-Uso per rimettere in circolo e dare una nuova casa a quegli oggetti che noi non usiamo più ma che invece possono essere utili a qualcun altro, alla faccia dell’obsolescenza programmata.</p>
      <p><b>BAGNA CAUDA DAY 2019, LA PIÙ GRANDE BAGNA CAUDA COLLETTIVA IN CONTEMPORANEA AL MONDO</b> – <i>Dal 22 al 24 novembre</i> torna <b>Bagna Cauda day</b>, sedicimila posti a tavola in 150 locali ad Asti, in Piemonte e nel Mondo, il momento più atteso per migliaia di bagnacaudisti. L’evento dell’ultimo fine settimana di novembre, organizzato dall’Associazione Astigiani, giunto alla settima edizione, si annuncia con molte sorprese e novità. Spicca nel programma di questa profumata tre giorni la «<i>Bagna Cauda Pax</i>», che vedrà domenica 24 novembre, alle 12,30, un incontro a tavola tra uomini e donne di fedi diverse promosso da Astigiani in collaborazione con l’associazione Italia-Israele e la comunità di musulmani Oasis. Una cuoca ebrea, Daniela Diveroli, e una di origini musulmane, Zoulikha Laradji, cucineranno insieme la bagna cauda, con la supervisione di Pina e Piero Fassi, storici contitolari del Gener Neuv. Bagna Cauda Pax si svolgerà nel suggestivo Storico Refettorio del Seminario, via Giobert 15, concesso dal Vescovo di Asti Marco Prastaro e in collaborazione con la cooperativa No Problem.<br/>La tre giorni si aprirà venerdì 22 alle 19,30, in piazza Statuto nel cuore di Asti, con l’accensione del fujot gigante che darà il via alla “maratona” più profumata dell’anno. Il momento olimpico sarà preceduto alle 16, nell’ex Sala Consiliare del Comune di Asti dall’incontro «La bagna cauda merita l’Unesco?», sul progetto di candidatura a Patrimonio Culturale Immateriale Unesco.<br/>Il Bagna Cauda Day ha nell’Astigiano e in Piemonte il suo storico baricentro ma non mancano adesioni significative sia in Italia che dall’estero. Il BCD è un evento apprezzato anche a livello internazionale: dalla Russia al Perù, da Berlino all’Australia, dal Sud America all’isola di Tonga. Tra le nuove adesioni di quest’anno anche un ristorante inglese a Birmingham e la comunità piemontese di Shanghai che si è gemellata con il Bagna Cauda Day.<br/>L’evento anche nel 2019 presenta numeri imponenti: <i>150 i locali dell’Astigiano, del resto del Piemonte e all’estero</i> che, con più di 16 mila posti a tavola, daranno vita alla più grande bagna cauda collettiva e contemporanea al mondo.<br/>La formula è sempre la stessa: prezzo della bagna cauda fisso a 25 euro dal ristorante stellato alla trattoria, il vino proposto a 12 euro a bottiglia.<br/>Chi vuole, può scegliere il “finale in gloria con tartufo”. Molti, nel rispetto della tradizione a conclusione della bagna cauda faranno cuocere un uovo di gallina o di quaglia usando la fiammella direttamente nel fujot, arricchito da una grattatina di tartufo bianco d’Alba. Il prezzo di questa profumata aggiunta sarà in base alle quotazioni dei tartufi.<br/>Sul sito www.bagnacaudaday.it ci sono tutte le indicazioni per prenotare direttamente nei locali Restano naturalmente i semafori che indicano il tipo di bagna cauda proposta: rosso per la versione classica come Dio comanda, giallo per l’eretica quella con l’aglio stemperato e verde per l’atea senz’aglio.<br/>E sabato 23 novembre allo scoccar della mezzanotte torna il <i>Barbera kiss</i>, il bacio che sfida ogni afrore. È in collaborazione con il Consorzio della Barbera d’Asti e Vini del Monferrato.</p>
      <p><b>PANETTONI D’AUTORE IN BRIANZA</b> – Torna <i>a Monza</i> l’atteso appuntamento, giunto alla IV Edizione, che ha reso ancora più speciale il Natale con profumi ricercati e invitanti, in un percorso degustativo nel centro storico di Monza. <br/>Nel weekend del</p>
      <figure>
        <img src="https://www.oggi.it/cucina/wp-content/uploads/sites/19/2019/11/Immagine-evento_Panettoni-dautore-150x150.jpg"/>
      </figure>
      <p>23 e 24 novembre<br/>, il dolce tipico della tradizione artigianale milanese verrà celebrato in tutta la città con degustazioni e live show che coinvolgeranno boutique, showroom e la suggestiva cornice dell’Arengario.<br/><b>Panettoni d’Autore</b> sarà un’occasione imperdibile per fare un vero e proprio ‘viaggio goloso’ nella pasticceria artigianale italiana. Partendo dalla Lombardia, dove il panettone è re indiscusso della tradizione il viaggio nei sapori prosegue lungo le principali regioni della nostra penisola: quindici Maîtres Pâtissiers, vincitori di premi nazionali e internazionali e accomunati dal rispetto dell’antica tradizione artigianale dolciaria, proporranno una rivisitazione del celebre lievitato. Vedremo il sapiente utilizzo di due ingredienti principali per la realizzazione di un dolce che vi saprà sorprendere: la tradizione e l’innovazione attraverso ricette e combinazioni di ingredienti di alta qualità.<br/>Il programma dell’evento inizierà il 23 novembre (ore 10.30 – 13.00) con la Colazione in Boutique. I negozi che hanno aderito al progetto accoglieranno i più golosi e offriranno il Panettone a loro abbinato in compagnia del Maître Pâtissier che lo ha realizzato e che svelerà la storia e le curiosità del suo lievitato.<br/>Panettoni d’Autore vuole essere un’importante occasione di solidarietà: dal primo weekend di dicembre e per tutto il periodo natalizio, ogni boutique metterà in vendita i Panettoni e parte del ricavato andrà a beneficio del progetto di Skychildren “Una classe a quattro ruote”, una speciale scuola mobile per garantire l’istruzione ai bambini di una baraccopoli infernale di Calcutta.<br/>Un vero e proprio angolo Natalizio sotto le arcate dell’Arengario che si ripropone di far vivere un percorso degustativo e olfattivo tra spezie, cannella, fichi, noci, cioccolato con una selezione speciale tra i Panettoni dei Maîtres Pâtissiers della manifestazione. Non solo dolce, in questa occasione presenti i panettoni salati, che verranno proposti in abbinamento a prodotti realizzati con la sapienza tipica dell’artigianalità Italiana.<br/>Nell’intera giornata del 24 novembre (ore 10.00 – 19.00) gli appassionati, troveranno in Arengario postazioni all’insegna del buon gusto con una degustazione dei migliori Vini da dessert che sapranno esaltare al meglio i sapori dei Panettoni. Per maggiori info: <a href="http://panettonidautore.it/">panettonidautore.it</a></p>
      <p>
        <a href="https://www.oggi.it/video/personaggi/2018/01/03/diletta-leotta-scatenata-e-bellissima-in-palestra-panettone-esci-da-questo-corpo-guarda-il-video/">Diletta Leotta scatenata (e bellissima) in palestra: “Panettone, esci da questo corpo!” – VIDEO</a>
      </p>
      <p><b>RE PANETTONE®, NORD CHIAMA SUD</b> – il tradizionale appuntamento con il grande lievitato delle feste per eccellenza</p>
      <figure>
        <img src="https://www.oggi.it/cucina/wp-content/uploads/sites/19/2019/11/panettonemilano.jpg"/>
      </figure>
      <p>propone anche quest’anno il doppio appuntamento, il primo <i>a Napoli</i> e il secondo <i>a Milano</i>. Protagonista della kermesse è come di consueto il panettone artigianale che ogni anno si presenta in tante varianti golose come espressione della creatività e dell’esperienza dei pasticcieri provenienti da tutta Italia. Esposizione, tasting e mercato per tutti sia a Napoli che a Milano è la formula collaudata della due giorni che dà spazio anche a show cooking, premi ed incontri.<br/><b>Re Panettone® Napoli</b>: per il quinto anno consecutivo i banchi di assaggio dei pasticcieri provenienti da tutta Italia, con una nutrita rappresentanza di campani, saranno allestiti nei saloni del Grand Hotel Parker’s al Corso Vittorio Emanuele, 135, storico cinque stelle, icona di accoglienza a Napoli dal 1870. Accanto alle ricette tradizionali, Re Panettone Napoli dà spazio a varianti creative che concorrono al Premio Re Panettone® Napoli. Il riconoscimento viene assegnato da una giuria di esperti con tasting alla cieca e premia il miglior panettone innovativo. Spazio anche al binomio vini e panettone con il banco di assaggi curato dall’Associazione Italiana Sommelier, Delegazione di Napoli, e da Wine&amp;Thecity in collaborazione con il Consorzio di Tutela dei Vini del Sannio che sarà protagonista con i propri vini – passiti, spumanti e vini dolci – anche dei laboratori di degustazione guidati a numero chiuso. Ingresso libero<br/><b>Re Panettone® Milano:</b> l’edizione milanese compie quest’anno dodici anni ed è stata riconosciuta Fiera nazionale dalla Regione Lombardia, con la qualifica di “Mostra mercato” per la sua monograficità. Gli oltre 50 pasticcieri provenienti da tutta Italia con la migliore produzione artigianale di panettoni saranno per questa edizione negli spazi del MIND, Milano Innovation District, ex area Expo 2015. Ingresso su invito scaricato gratuitamente dal sito <a href="http://www.repanettone.it/">www.repanettone.it</a><br/>Re Panettone si conferma la prima e più autorevole manifestazione dedicata al Panettone con un’attenzione speciale alla selezione dei prodotti e delle pasticcerie presenti. Sono ammessi alla manifestazione solo i panettoni realizzati con metodo artigianale, senza additivi e conservanti, e senza scorciatoie produttive. A tal fine già da due anni Re Panettone ha istituito la Certificazione Re Panettone® (un bollo con ologramma) che attesta, mediante controlli scientifici, freschezza, naturalità e artigianalità del prodotto.</p>
      <p>
        <a href="https://www.oggi.it/cucina/news-cucina/2015/12/02/panettone-per-tutti-i-gusti-in-vasocottura-speziato-e-senza-glutine-afrodisiaco-o-fatto-in-casa-ecco-la-ricetta/">Panettone per tutti i gusti. In vasocottura, afrodisiaco, speziato e senza glutine, fatto in casa (ecco la ricetta) – LEGGI</a>
      </p>
      <p><b>MILANO ACCOGLIE I MAESTRI DEL PANETTONE 2019</b> – Torna la più golosa manifestazione dedicata al dolce meneghino per eccellenza. Due giorni <i>(30 novembre e 1 dicembre</i>) che anticipano le Feste natalizie, <i>alle Cavallerizze del Museo Nazionale della Scienza e della Tecnologia Leonardo da Vinci di Milano</i>.<br/>I migliori 25 lievitisti italiani porteranno a Milano le loro bontà: sara un’occasione per assaggiare e acquistare a prezzi speciali più di cento panettoni artigianali di altissima qualità e fare scorta per il periodo festivo.<br/>Quest’anno l’occasione è ancora più ghiotta e più conveniente. All’atto dell’acquisto del biglietto (5 euro), infatti, gli ospiti de <b>I Maestri del Panettone</b> riceveranno due buoni da 2,50 euro l’uno, per l’acquisto di due panettoni da un chilo a scelta, ad un prezzo ancor più agevolato. In più, con l’acquisto del biglietto d’ingresso, sarà anche possibile donare un euro all’Associazione Azione contro la Fame Italia Onlus, organizzazione internazionale impegnata a combattere la malnutrizione nel mondo.<br/>“Abbiamo fatto questa scelta per aiutare le famiglie nell’acquisto dei panettoni più buoni d’Italia, che sappiamo essere l’obiettivo di tutti coloro che fanno visita alla nostra manifestazione” – commenta Francesco Briglia, Direttore di Italian Gourmet e organizzatore dell’evento. “In più, uniamo un’iniziativa benefica per combattere la fame a un’occasione di festa, un evento che precede un periodo particolarmente importante per manifestare solidarietà e impegno verso gli altri”.<br/>Tutta l’Italia sarà rappresentata, a dimostrazione del fatto che il panettone, oltre che destagionalizzato, è ormai anche un dolce nazionale, espressione poliedrica del gusto di un intero Paese che con fantasia ed entusiasmo propone varianti, interpreta tradizioni, contamina, impasta e crea, sempre nel rispetto delle regole della vera artigianalità.<br/>Un ricco programma di sessioni di degustazione, masterclass e lezioni ad accesso gratuito, gli approfondimenti del grande laboratorio di pasticceria “La Fabbrica del Panettone”, i drink che accompagneranno le degustazioni dei panettoni, realizzati in collaborazione con il Consorzio dell’Asti DOCG, e le attività dedicate ai più piccoli tra i 6 e 12 anni saranno il contorno delizioso e divertente della manifestazione, che anche quest’anno non mancherà di coinvolgere il pubblico.<br/>Per info: <a href="http://www.imaestridelpanettone.com/">www.imaestridelpanettone.com</a></p>
      <p><b>IL PANETTONE SBARCA ANCHE A ROMA</b> – <i>Dal 30 novembre al 2 dicembre</i> si svolgerà la prima edizione di <b>Sapori segreti</b>, che mette in primo piano una importante vetrina di prodotti lievitati delle storiche <i>pasticcerie Muzzi di Foligno e Giovanni Cova &amp; C. di Milano</i>.<br/>Sarà un viaggio nell’Italia della creatività gastronomica, un percorso del gusto per promuovere la cultura del cibo, attraverso la valorizzazione delle eccellenze del nostro patrimonio. La manifestazione si svolge in una sede accessibile per il pubblico, il Palazzo dei Congressi Roma e dove il focus è quello di dare valore e risalto alle migliori produzioni italiane tra cui i lievitati da forno, anticipando il Natale, oltre a pasticcerie, gelaterie e produttori di caffè che con passione ed impegno portano la creatività e la professionalità sulle tavole di tutto il mondo. In questo contesto sarà allestito uno spazioso stand dove le pasticcerie Giovanni Cova &amp; C. e Muzzi proporranno un ventaglio di oltre 50 referenze di panettoni e pandoro tra classici, ripieni e imbibiti.<br/>Il programma delle tre giornate è molto ricco e comprende, oltre alla presenza di numerosissimi espositori leader del settore, un interessante panel convegni, show cooking con la presenza di grandi chef stellati, nonché gare gastronomiche, concorsi e laboratori sensoriali.</p>
      <p><b>IN ATTESA DEL “THE MILAN COFFEE FESTIVAL”</b> – <i>The Milan Coffee Festival</i> ritorna in Italia <i>dal 30 novembre al 2 dicembre al Superstudio Più</i> con un ricco programma di eventi.<br/>Novità dell’edizione 2019, che punta a essere sempre più inclusiva, è la creazione del <i>Coffee Club</i>, al quale sarà necessario iscriversi per poter partecipare gratuitamente al festival. L’obiettivo è quello di creare una vera e propria community di appassionati del caffè, che avranno inoltre l’opportunità di prendere parte a una serie di “rendez-vous” loro dedicati e completamente gratuiti nelle settimane precedenti l’inaugurazione.<br/>Momenti di incontro che abbracciano altrettante diverse tematiche – dal design all’amore ai tempi dei social, passando per il nuovo trend dell’”home barista”-, ma tutti e tre legati da un unico “fil rouge”, appunto il caffè, protagonista di tutti gli eventi.<br/><i>Giovedì 21 novembre, a partire dalle ore 9.30, da Fusillo Lab, in via Privata Vivarini 7</i>, seguirà <i>Brew it yourself</i>. Per l’occasione il fotografo Michael Gardenia (@lammaigal) aprirà le porte del suo spazio guidando gli ospiti nella preparazione della colazione perfetta e nell’estrazione di uno “specialty caffè” a prova di “home barista”. L’ultimo rendez-vous, in programma per <i>giovedì 27 novembre alle ore 18.30</i>, vedrà invece protagonista Giulia Torelli (@rockandfiocc) con Love&amp;fiocc e un po’ di caffè. Un salotto esclusivo accoglierà le conversazioni che, tra una tazzina di caffè e l’altra, Giulia terrà insieme alla giornalista Annalia Venezia e agli ospiti dispensando preziosi consigli su come gestire l’amore al tempo dei social.<br/>Per prendere parte agli eventi sarà necessario iscriversi a <i>The MCF Coffee Club</i>, assicurandosi così anche un ingresso gratuito al festival, e successivamente compilare gli appositi form online. I partecipanti saranno estratti e contattati personalmente 2 giorni prima di ciascun appuntamento.<br/>Brew it yourself: <a href="http://bit.ly/2Cf5dxA">http://bit.ly/2Cf5dxA</a><br/>Termine ultimo per la registrazione: 18 novembre. I partecipanti saranno contattati il giorno dopo.<br/>Love&amp;fiocc e un po’ di caffè: <a href="http://bit.ly/2PPr1HU">http://bit.ly/2PPr1HU</a><br/>Termine ultimo per la registrazione: 22 novembre. I partecipanti saranno contattati il giorno dopo.</p>
      <p>In occasione del Lancio della Candidatura del Caffè Espresso Italiano Tradizionale a Patrimonio Immateriale dell’Unesco, Il <i>Consorzio di Tutela del Caffè Espresso Italiano Tradizionale</i> organizza un <b>Open day</b> a Milano in Via Domenichino 27 dedicato alla bevanda più consumata dagli italiani.<br/>Dalle 10,30 alle 17,30 il Maestro Caffettiere Pietro Rastelli coinvolgerà tutti i partecipanti in una live experience raccontando come preparare a regola d’arte e degustare il vero Caffè Espresso Italiano Tradizionale.<br/>Dalle 12,30 alle 15,30 – Il Sociologo Massimo Cerulo, specializzato in “Scienze della cultura”, racconterà il rito del caffè e la sua rilevanza sociologica partendo dalla sua opera “La danza del caffè” e lo Scrittore Diego Galdino, autore del best seller “Il primo caffè del mattino” ci guiderà alla scoperta del legame fra caffè e letteratura.</p>
      <related>
        <a href="https://www.oggi.it/cucina/news-cucina/2017/11/15/turismo-enogastronomico-dove-viaggiare-per-assaggiare-le-golosita-da-nord-a-sud-estero-compreso/"/>
        <a href="https://www.oggi.it/cucina/news-cucina/2019/11/18/panettone-superstar-le-cene-di-taste-a-milano-e-poi-te-caffe-torrone-spezie-per-i-bambini-e-bagna-cauda-in-tutto-il-mondo/"/>
        <a href="https://www.oggi.it/cucina/news-cucina/2018/12/05/il-sapore-del-natale-dal-cotechino-al-panettone-dal-torrone-ai-formaggi-e-poi-orange-wine-verticali-ed-anteprime-enoiche/"/>
        <a href="https://www.oggi.it/cucina/news-cucina/2018/11/22/dalla-bagna-cauda-al-caffe-dal-panettone-alla-nocciola-le-date-da-non-perdere-per-i-golosi/"/>
      </related>
    </article>
  </body>
</html>