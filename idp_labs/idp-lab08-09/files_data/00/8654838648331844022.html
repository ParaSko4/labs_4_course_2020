<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/amazon-alexa-rilasciata-prima-avventura-interattiva-vocale.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Amazon Alexa, rilasciata la prima avventura interattiva vocale"/>
    <meta property="og:description" content="Realizzata da Mònade, Mental Shock è la prima avventura interattiva vocale per Amazon Alexa: ecco i dettagli.. Il team di sviluppo Mònade ha rilasciato Mental Shock, prima avventura interattiva vo..."/>
  </head>
  <body>
    <article>
      <h1>Amazon Alexa, rilasciata la prima avventura interattiva vocale</h1>
      <h2>Realizzata da Mònade, Mental Shock è la prima avventura interattiva vocale per Amazon Alexa: ecco i dettagli.</h2>
      <address><time datetime="2019-11-18T00:00:00+00:00">18 Nov 2019</time> by <a rel="author" href="https://multiplayer.it/account/utente/1309615/spetz/articoli/" target="_blank">Davide Spotti</a></address>
      <p>Il team di sviluppo <b>Mònade</b> ha rilasciato <b>Mental Shock,</b> prima avventura interattiva vocale per <b>Amazon Alexa</b>, realizzata in partnership con Amazon Italia.<br/><br/>Nel team di sviluppo sono presenti i ragazzi di <b>Elf Games</b>, già noti per le avventure <a href="https://multiplayer.it/giochi/little-briar-rose-per-android.html">Little Briar Rose</a> e Children of Silentown. Scopriamo di più attraverso il comunicato stampa:<br/><br/><i>Mònade è una realtà che divora innovazione, tecnologia e sperimentazione. Lo studio è composto da 12 ragazzi specializzati in design, sviluppo, gaming, sceneggiatura e digital strategy. Una realtà che ha triplicato l'organico nel corso del 2019 e che ambisce a diventare tra le primissime aziende di sviluppo di progetti innovativi, con cuore tutto italiano.<br/><br/>"In Mental Shock il limite è parte integrante della storia." dice Fabiola, artista e sceneggiatrice, "Immaginate di non poter sentire, vedere o muovervi. Atena, l'intelligenza artificiale, vi parla direttamente nella mente. Grazie a lei potete fare tutto. Tuttavia, quale sarà il prezzo da pagare? Spoiler!"<br/><br/>"Da sempre in Mònade ci piace sperimentare nuove tecnologie. Il mercato delle applicazioni su Voice Assistant è incredibilmente interessante con stime di crescita annua di quasi il 30% in Europa per i prossimi 5 anni. Quando Amazon ci ha contattati, abbiamo colto la sfida immediatamente e tutto il team era elettrizzato. Un'esperienza molto formativa e un grande grazie va al team di Amazon che ci ha accompagnati con grande apertura", dice Battista, CEO di Mònade.<br/><br/>Mental shock è la prima avventura interattiva vocale in Italia, disponibile su Amazon Alexa. Vittima di un terribile incidente, sarai costretto a muoverti solo per mezzo di comandi vocali impartiti ad Atena, un'intelligenza artificiale di ultima generazione. Grazie ad essa, ti giostrerai in un mondo futuristico ricco di intrighi e pericoli, raccogliendo indizi, esplorando ambienti e usando gli oggetti a disposizione. Molte domande ti tormentano: Chi ti ha ridotto così. Perché tu? E soprattutto qual è l'identità di MIND, l'ambiguo e misterioso hacker mentale con cui solo tu sei in contatto?<br/><br/><b>Features<br/></b>   •  Esplora gli ambienti tramite il solo utilizzo della voce<br/>   •  Combina tra loro gli oggetti per superare gli ostacoli<br/>   •  Indaga sul tuo passato, raccogli indizi e ricostruisci i tuoi ricordi perduti<br/>   •  Scopri un mondo contemporaneo ispirato al miglior cinema cyberpunk</i></p>
      <p>Il gioco è già disponibile su Amazon Alexa, pronunciando "apri mental shock", per giocare gratuitamente il primo capitolo della storia.</p>
      <figure>
        <img src="https://multiplayer.net-cdn.it/thumbs/images/2019/11/18/mental-shock-amazon-alexa_jpg_1400x0_crop_upscale_q85.jpg"/>
      </figure>
    </article>
  </body>
</html>