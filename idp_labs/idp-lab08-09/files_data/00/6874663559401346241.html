<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/markets/articles/0,7340,L-3773913,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="משה ברקת רוצה סגן חדש שיפקח על סוכני הביטוח"/>
    <meta property="og:description" content="הממונה על שוק ההון פועל מול נציבות שירות המדינה לאשר לו תקן לסגן שיהיה אחראי על כל תחום סוכני הביטוח. במקביל עוד עזיבה ברשות: נועה קיסר שעבדה תחת הסגן הראל שרעבי שיצא לשנת הפסקה מהרשות ואחראית על מחלקת סוכנים ויועצים בתחום הפנסיוני הודיעה על עזיבה"/>
  </head>
  <body>
    <article>
      <h1>משה ברקת רוצה סגן חדש שיפקח על סוכני הביטוח</h1>
      <h2>הממונה על שוק ההון פועל מול נציבות שירות המדינה לאשר לו תקן לסגן שיהיה אחראי על כל תחום סוכני הביטוח. במקביל עוד עזיבה ברשות: נועה קיסר שעבדה תחת הסגן הראל שרעבי שיצא לשנת הפסקה מהרשות ואחראית על מחלקת סוכנים ויועצים בתחום הפנסיוני הודיעה על עזיבה</h2>
      <address><time datetime="2019-11-18T00:00:00+00:00">18 Nov 2019</time> by <a rel="author">רחלי בינדמן</a></address>
      <p>משה ברקת, הממונה על שוק ההון רוצה לייצר תקן חדש של סגן בכיר שיעבוד תחתיו ואשר יהיה אחראי על הפיקוח של סוכני הביטוח ועל תחום החינוך הפיננסי. ברקת, כך נודע לכלכליסט נמצא במגעים מול נציבות שירות המדינה לאישור תקן כזה.</p>
      <figure>
        <img src="https://images1.calcalist.co.il/PicServer3/2018/12/31/873471/1NL.jpg"/>
        <figcaption>משה ברקת <br/>צילום: עמית שעל</figcaption>
      </figure>
      <p>אם הנציבות תאשר את התקן, יהיה מדובר בשינוי ארגוני ברשות שכן כיום הפיקוח על הסוכנים מתחלק בין מספר סגנים ומפוצל בין פיקוח על סוכנים פנסיונים לסוכני ביטוח כללי. המהלך של ברקת מצביע על רצונו לחולל רויזיה בתחום השיווק הפנסיוני, דבר שעליו רמז גם לפני שבועיים בוועדת הכספים כשהבהיר כי הוא הולך להפוך את סוכני הביטוח ליועצים אובייקטיבים.</p>
      <p>בתוך כך נודע לכלכליסט כי נועה קיסר, שהייתה אחראית על מחלקת סוכנים ויועצים בתחום הפנסיוני הודיעה לברקת על עזיבה. קיסר עבדה תחת הראל שרעבי, שהיה עד לאחרונה סגן בכיר לממונה בתחום הפנסיוני ועזב לשנת הפסקה לטובת תוכנית לימודים יוקרתית. עזיבה נוספת הייתה של יואב גפני, סגן בכיר נוסף שהחליט לצאת לדרך חדשה.</p>
    </article>
  </body>
</html>