<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telepolis.pl/wiadomosci/sprzet/samsung-pracuje-nad-galaxy-one-z-wodospadowym-ekranem"/>
    <meta property="og:site_name" content="Telepolis"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Samsung pracuje nad Galaxy One. Czy będzie to taki smartfon z wodospadowym ekranem?"/>
    <meta property="og:description" content="Samsung intensywnie pracuje nad Galaxy S11, ale ma też w dalszych planach nową linię smartfonów Galaxy One. Niewykluczone, że będzie to model z ekranem zagiętym na wszystkich czterech krawędziach. O planach stworzenia takiej konstrukcji świadczy nowa dokumentacja patentowa koreańskiego producenta."/>
  </head>
  <body>
    <article>
      <h1>Samsung pracuje nad Galaxy One. Czy będzie to taki smartfon z wodospadowym ekranem?</h1>
      <address><time datetime="2019-11-18T00:00:00+00:00">18 Nov 2019</time> by <a rel="author">Mieszko</a></address>
      <p>
        <b>Samsung intensywnie pracuje nad Galaxy S11, ale ma też w dalszych planach nową linię smartfonów Galaxy One. Niewykluczone, że będzie to model z ekranem zagiętym na wszystkich czterech krawędziach. O planach stworzenia takiej konstrukcji świadczy nowa dokumentacja patentowa koreańskiego producenta.</b>
      </p>
      <p>Czternastego marca 2019 r. Samsung Display złożył w amerykańskim biurze patentowym USPTO wniosek patentowy na „urządzenie wyświetlające i przenośny terminal”. Po kilku miesiącach, 7 listopada 2019 r., biuro oficjalnie opublikowało ten patent, a my możemy poznać, co planuje Samsung.</p>
      <p>Załączone szkice pokazują smartfon z ekranem o czterech mocno zakrzywionych krawędziach. Chodzi nie tylko o to, że szkło jest zaokrąglone, ale cały wyświetlacz zachodzi na boki i tam też widać elementy interfejsu. <b>Ekran „spływa” na wszystkie boki smartfonu</b>, co sprawia wrażenie swoistego efektu 3D. Podobny patent zgłosiła niedawno firma OPPO, chociaż obydwa rozwiązania różnią się trochę od siebie.</p>
      <p>Zobacz: <a href="https://www.telepolis.pl/wiadomosci/sprzet/oppo-ma-pomysl-na-wyswietlacz-3d-zagiety-na-czterech-krawedziach">Wodospadowy ekran? To już przeżytek. OPPO ma pomysł na wyświetlacz 3D zagięty na czterech krawędziach</a><br/>Zobacz: <a href="https://www.telepolis.pl/wiadomosci/sprzet/vivo-nex-3-wodospadowy-ekran-specyfikacja">Znamy specyfikację Vivo Nex 3 z wodospadowym ekranem</a></p>
      <figure>
        <img src="https://www.telepolis.pl/images/2019/11/samsung-galaxy-one-750-2.jpg"/>
      </figure>
      <p>U Samsunga na krawędziach mają się znaleźć ikony aplikacji i inne dynamiczne elementy ułatwiające obsługę urządzenia. Podobne pomysły były już stosowane przez producenta, jak chociażby w modelu Galaxy Edge, jednak nie w tak zdecydowanej formie. Trzy z boków ekranu tworzą z główną powierzchnią wyświetlacza kąt 90 stopniu (nie licząc zaokrąglenia) i tylko dolna część jest bardziej spłaszczona. Antena jest wbudowana w wyświetlacz zarówno u góry, jak i u dołu. Należy też się domyślać, że znajdzie się tam czytnik linii papilarnych, głośnik i przedni aparat. </p>
      <figure>
        <img src="https://www.telepolis.pl/images/2019/11/3d-display-side-touch.jpg"/>
      </figure>
      <p>Serwis <a href="https://nl.letsgodigital.org/smartphones/samsung-galaxy-one-telefoon/">LetsGoDigital</a>, który jako pierwszy opisał patent Samsunga i wykonał rendery do szkiców, sugeruje, że może to być Galaxy One. O istnieniu planów wydania takiego smartfonu pisał jakiś czas temu Evan Blass, znany z wiarygodnych przecieków, który sugerował, że będzie to <b>linia łącząca cechy Serii Galaxy S i Galaxy Note</b>. Ujawniony teraz pomysł na smartfon z mocno zagiętymi krawędziami ekranu może być wykorzystany w takiej czy innej formie w Galaxy One.</p>
      <related>
        <h4>Zobacz:</h4>
        <a href="https://www.telepolis.pl/wiadomosci/sprzet/motorola-razr-premiera-smartfon-z-elastycznym-ekranem"/>
        <a href="https://www.telepolis.pl/wiadomosci/sprzet/nowy-smartfon-oppo-z-wodospadowym-ekranem"/>
      </related>
      <p>Źródło tekstu: LetsGoDigital</p>
      <related>
        <h4>Czytaj więcej na ten temat</h4>
        <a href="https://www.telepolis.pl/wiadomosci/sprzet/samsung-galaxy-note10-plus-star-wars-special-edition-smartfon-dla-milosnikow-kosmicznej-sagi"/>
        <a href="https://www.telepolis.pl/wiadomosci/prawo-finanse-statystyki/samsung-coraz-bardziej-chinski"/>
        <a href="https://www.telepolis.pl/wiadomosci/sprzet/samsung-galaxy-a51-z-przodu-jak-galaxy-note10-z-tylu-poczworny-aparat"/>
        <a href="https://www.telepolis.pl/wiadomosci/prawo-finanse-statystyki/rynek-smartfonow-w-polsce-3q2019-xiaomi-huawei-samsung"/>
        <a href="https://www.telepolis.pl/wiadomosci/sprzet/samsung-exynos-990-i-exynos-9830-to-dokladnie-te-same-uklady"/>
      </related>
    </article>
  </body>
</html>