<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/erotiko-skandalo-stin-tv-afti-ine-apofasi-gia-tin-parousiastria"/>
    <meta property="og:site_name" content="Metrosport.gr"/>
    <meta property="article:published_time" content="2019-11-18T00:35:00+00:00"/>
    <meta property="og:title" content="Ερωτικό σκάνδαλο στην TV:Αυτή είναι η απόφαση για τα ασφαλιστικά μέτρα"/>
    <meta property="og:description" content="Το δικαστήριο έκανε δεκτό μόνο ένα αίτημα της παρουσιάστριας – Προσωρινή διάταξη απαγορεύει στον καμεραμάν και τη σκηνοθέτιδα"/>
  </head>
  <body>
    <article>
      <h1>Ερωτικό σκάνδαλο στην TV:Αυτή είναι η απόφαση για τα ασφαλιστικά μέτρα</h1>
      <h2>Το δικαστήριο έκανε δεκτό μόνο ένα αίτημα της παρουσιάστριας – Προσωρινή διάταξη απαγορεύει στον καμεραμάν και τη σκηνοθέτιδα</h2>
      <address><time datetime="2019-11-18T00:35:00+00:00">18 Nov 2019, 00:35</time> by <a rel="author">Metrosport.gr Team</a></address>
      <p>
        <b>Μόνο ένα αίτημα έγινε δεκτό από το δικαστήριο στην αίτηση των ασφαλιστικών μέτρων που κατέθεσε η παρουσιάστρια.</b>
      </p>
      <p>Απαγορεύτηκε στο ζευγάρι να στέλνει υβριστικά ή απειλητικά μηνύματα στο τηλέφωνο ή στις κατ' ιδίαν συναντήσεις τους, ενώ όλα τα υπόλοιπα αιτήματα απορρίφθηκαν.</p>
      <p>Επικαλείται η παρουσιάστρια στο δικόγραφο ότι ουδεμία σχέση είχε με τον τεχνικό της Βουλής και ότι οι όποιες σχέσεις τους ήταν στο πλαίσιο κοινωνικής συναναστροφής, ότι το ζευγάρι την πλησίασε για να ανέλθουν κοινωνικά και επαγγελματικά καθώς και ότι την 21 Οκτωβρίου δεν χτύπησε την σύζυγό του οπερατέρ, όπως υποστηρίζει και η σκηνοθέτιδα και πως ήταν κλεισμένη στο σπίτι της.</p>
      <p>Το ζευγάρι στο Δικαστήριο παρουσίασε μηνύματα από τις ιδιωτικές συνομιλίες του συζύγου και της δημοσιογράφου. Επίσης η σύζυγος παρουσίασε έγγραφα από δημόσιο νοσοκομείο με τις σωματικές βλάβες που της προκάλεσε η παρουσιάστρια.</p>
      <p>Συγκεκριμένα, η παρουσιάστρια με την αίτηση ασφαλιστικών μέτρων ζητούσε:</p>
      <p>1. να απαγορευτεί η προσβολή της τιμής και υπόληψης της ενώπιον τρίτων και προς την ίδια καθώς και οι απειλές κατά της ζωής και της σωματικής της ακεραιότητας και της εργασίας της,</p>
      <p>2. να απέχει το ζευγάρι από κάθε πράξη που θέτει σε κίνδυνο την εργασιακή της σχέση με το τηλεοπτικό κανάλι της Βουλής,</p>
      <p>3. να απαγορευτεί στο ζευγάρι να την προσεγγίζει απόσταση μικρότερη των 50 μέτρων εντός των κτιριακών εγκαταστάσεων της Βουλής των Ελλήνων και σε απόσταση μικρότερη 100 μέτρων οπουδήποτε,</p>
      <p>4. να απαγορευτεί στο ζευγάρι να προσεγγίζει την κατοικία της σε απόσταση μικρότερη των 200 μέτρων,</p>
      <p>5. να καταδικαστεί το ζευγάρι σε χρηματική ποινή 1.000 ευρώ και προσωπική κράτηση 6 μηνών για κάθε παραβίαση των διατάξεων της δικαστικής απόφασης.</p>
      <p>Με την δικαστική διάταξη που εκδόθηκε σήμερα Δευτέρα 18-11-2019 υποχρεώθηκε το ζευγάρι να μην εκτοξεύει ύβρεις και απειλές προς την παρουσιάστρια, δια ζώσης, μέσω τηλεφώνου ή με γραπτά μηνύματα. Δηλαδή απαγορεύτηκε στο ζευγάρι να βρίζει ή να απειλεί την παρουσιάστρια μόνο σε επαφή μεταξύ τους, είτε προσωπική δια ζώσης, είτε μέσω τηλεφώνου ή μηνυμάτων. Όλα τα υπόλοιπα αιτήματα απορρίφθηκαν.</p>
      <p>Το Δικαστήριο των ασφαλιστικών μέτρων ορίστηκε για την 14 Φεβρουαρίου 2020.</p>
      <p>Η δικηγόρος του κάμεραμαν και της σκηνοθέτιδας, Αριάδνη Νούκα, προέβη στην ακόλουθη δήλωση:</p>
      <p>«Όπως ήδη γνωρίζετε, με την προσωρινή διάταξη απαγορεύτηκε στο ζευγάρι να υβρίζει και να απειλεί την παρουσιάστρια σε μεταξύ τους επικοινωνία. Πιθανολογώ ότι,η διάταξη αυτή εκδόθηκε λόγω του ότι παρουσιάστηκαν μηνύματα της συζύγου, που θα μπορούσαν να χαρακτηριστούν σκληρά, τα οποία ωστόσο συντάχθηκαν,την στιγμή που βρισκόταν σε κατάσταση εξαιρετικά έντονου ψυχικού άλγους. Ολα τα υπόλοιπα αιτήματα δεν έγιναν αποδεκτά».</p>
      <p>πηγή: protothema.gr</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/ti-apokaliptoun-ta-sexoualika-onira-afta-ine-ta-pio-dimofili"/>
        <a href="http://www.metrosport.gr/article/roz-skandalo-stin-ert-k-kontogeorgi-katangeli-diapompefsi"/>
        <a href="http://www.metrosport.gr/article/ta-kafta-minimata-tis-parousiastrias-tis-ert-ston-kameraman-pic"/>
        <a href="http://www.metrosport.gr/article/erotiko-trigono-to-trito-prosopo-sti-schesi"/>
        <a href="http://www.metrosport.gr/article/ithele-na-me-plirosi-gia-na-ti-deso-sto-krevati-ke-na-ti-vrizo"/>
        <a href="http://www.metrosport.gr/article/oukrani-megkan-fox-apla-ta-spai-pics"/>
      </related>
    </article>
  </body>
</html>