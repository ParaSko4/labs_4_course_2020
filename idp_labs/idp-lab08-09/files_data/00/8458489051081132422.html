<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fdrive.cz/clanky/tesla-do-evropske-tovarny-investuje-az-4-miliardy-eur-4577"/>
    <meta property="og:site_name" content="fDrive.cz"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Tesla do evropské továrny investuje až 4 miliardy eur"/>
    <meta property="og:description" content="Objevují se nové detaily ohledně první evropské Gigafactory Tesly Automobilka je připravena investovat až 4 miliardy eur, z toho 300 miliónů chce čerpat z fondů EU Stavba začne na začátku příštího roku a prvním vyráběným vozem bude Tesla Model Y"/>
  </head>
  <body>
    <article>
      <h1>Tesla do evropské továrny investuje až 4 miliardy eur</h1>
      <address><time datetime="2019-11-18T00:00:00+00:00">18 Nov 2019</time> by <a rel="author">Petr Zakrzewski</a></address>
      <ul>
        <li>
          <b>Objevují se nové detaily ohledně první evropské Gigafactory Tesly</b>
        </li>
        <li>
          <b>Automobilka je připravena investovat až 4 miliardy eur, z toho 300 miliónů chce čerpat z fondů EU</b>
        </li>
        <li>
          <b>Stavba začne na začátku příštího roku a prvním vyráběným vozem bude Tesla Model Y</b>
        </li>
      </ul>
      <p>Je to pár dní co Tesla, potažmo Elon Musk potvrdil stavbu nové továrny v Berlíně. Německo se tak hned po USA a Číně stane třetí zemí na světě, která bude mít svou Gigafactory. Nyní se na povrch dostávají nové detaily ohledně samotného financování stavby a umístění.</p>
      <figure>
        <img src="https://cdn.24net.cz/5/obrazek/tovarna-tesly-ve-fremontu-28417"/>
      </figure>
      <p>Stavba továrny by měla začít už na začátku příštího roku a Tesla si na ní vyhradila 4 miliardy eur. To však zahrnuje kompletní náklady od počátku až po spuštění. Teď už je skoro jasné, že Tesla bude spoléhat také na financování s pomocí fondů EU ve výši až 300 miliónu eur, jak píše <a href="https://www.electrive.com/2019/11/18/tesla-reveals-new-details-on-gigafactory-4/">electrive.com</a>.</p>
      <p>Továrna má stát v městečku Grünheide, které se nachází jihozápadně od Berlína. Zajímavé je, že aby se mohlo vůbec začít stavět, budou inženýři muset nejdříve přizpůsobit pozemek. To znamená vykácení až 70 hektarů lesa. Je však nutné zmínit, že Tesla slíbila vysázení třikrát více stromů o kus dále od pozemku.</p>
      <p>Samotná hala má po spuštění sloužit k produkci očekávaného Modelu Y. Kromě zmíněného vozu se chystá i výroba komponentů, takže bychom se mohli dočkat zlevnění jejich ceny u nás a hlavně lepší dostupnosti. Místní politici věří ve vytvoření více jak 3 000 pracovních míst a v budoucnu doufají v růst až k 10 000 nových pozic. Výrobna bude obsahovat i designové a vývojové centrum.</p>
      <related>
        <a href="https://fdrive.cz/clanky/tesla-oficialne-postavi-svou-prvni-tovarnu-v-evrope-potvrdil-to-elon-musk-4551"/>
        <a href="https://fdrive.cz/clanky/tesla-model-y-spatrena-na-superchargeru-vedle-tesly-model-3-4451"/>
        <a href="https://fdrive.cz/clanky/tesla-model-y-nakonec-dorazi-uz-v-polovine-roku-2020-4482"/>
        <a href="https://fdrive.cz/clanky/tesla-model-y-opet-zachycena-na-silnici-tentokrat-v-krasnem-cervenem-laku-4459"/>
        <a href="https://fdrive.cz/clanky/tesla-model-y-se-ukazuje-v-cele-sve-krase-4428"/>
        <a href="https://fdrive.cz/clanky/nekolik-tesel-model-y-spatreno-blizko-tovarny-s-novymi-koly-4422"/>
      </related>
    </article>
  </body>
</html>