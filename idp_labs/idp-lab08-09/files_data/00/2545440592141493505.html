<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/futbol/a-milliler-avrupa-yolundaki-son-macini-rahat-kazandi/1648235"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="A Milliler Avrupa yolundaki son maçını rahat kazandı"/>
    <meta property="og:description" content="A Milli Futbol Takımı, 2020 Avrupa Şampiyonası Elemeleri H Grubu'ndaki son maçında deplasmanda Andorra'yı 2-0 yendi."/>
  </head>
  <body>
    <article>
      <h1>A Milliler Avrupa yolundaki son maçını rahat kazandı</h1>
      <h2>A Milli Futbol Takımı, 2020 Avrupa Şampiyonası Elemeleri H Grubu'ndaki son maçında deplasmanda Andorra'yı 2-0 yendi.</h2>
      <address>
        <time datetime="2019-11-18T00:00:00+00:00">18 Nov 2019</time>
      </address>
      <h4>Andorra la Vella</h4>
      <slideshow>
        <figure>
          <img src="https://cdnuploads.aa.com.tr/uploads/PhotoGallery/2019/11/17/thumbs_b_365d7cd77a36dcbdbd4dabffb302da33.jpg"/>
        </figure>
        <figure>
          <img src="https://cdnuploads.aa.com.tr/uploads/PhotoGallery/2019/11/17/thumbs_b_f41662e6f24029cea93ab1fe554bb160.jpg"/>
        </figure>
        <figure>
          <img src="https://cdnuploads.aa.com.tr/uploads/PhotoGallery/2019/11/17/thumbs_b_1de1d7af241980bc4e13cefe986b434a.jpg"/>
        </figure>
        <figure>
          <img src="https://cdnuploads.aa.com.tr/uploads/PhotoGallery/2019/11/17/thumbs_b_4fca6d810a44aa0e443870305862a768.jpg"/>
        </figure>
        <figure>
          <img src="https://cdnuploads.aa.com.tr/uploads/PhotoGallery/2019/11/17/thumbs_b_91c8f34cafadaf5e86409bbe27f23244.jpg"/>
        </figure>
        <figure>
          <img src="https://cdnuploads.aa.com.tr/uploads/PhotoGallery/2019/11/17/thumbs_b_8e2992605e08dbf8efe5afc2b127a570.jpg"/>
        </figure>
        <figure>
          <img src="https://cdnuploads.aa.com.tr/uploads/PhotoGallery/2019/11/17/thumbs_b_62aee93de7be818bd9c546707a1e3e87.jpg"/>
        </figure>
        <figure>
          <img src="https://cdnuploads.aa.com.tr/uploads/PhotoGallery/2019/11/17/thumbs_b_5ccda43471f1e44b4c4edc0cfd64d83a.jpg"/>
        </figure>
        <figure>
          <img src="https://cdnuploads.aa.com.tr/uploads/PhotoGallery/2019/11/17/thumbs_b_d79f193140c27ab1aa285393ecb7db40.jpg"/>
        </figure>
        <figure>
          <img src="https://cdnuploads.aa.com.tr/uploads/PhotoGallery/2019/11/17/thumbs_b_890ae803fb8b85e77ce893badff49176.jpg"/>
        </figure>
        <figure>
          <img src="https://cdnuploads.aa.com.tr/uploads/PhotoGallery/2019/11/17/thumbs_b_767fa94c4f60ffe9bfab379d16221e6b.jpg"/>
        </figure>
        <figcaption>
          <a href="https://www.aa.com.tr/tr/pg/foto-galeri/andorra-turkiye">Andorra – Türkiye</a>
        </figcaption>
      </slideshow>
      <p><b>A Milli Futbol Takımı</b>, <b>2020 Avrupa Futbol Şampiyonası</b> (<b>EURO 2020</b>) Elemeleri H Grubu'nun son maçında deplasmanda Andorra'yı 2-0 yendi.</p>
      <p>EURO 2020'ye katılmayı bir önceki maçta İzlanda mücadelesinde garantileyen A Milli Takım, H Grubu'nu 23 puanla 2. sırada tamamladı. </p>
      <ul>
        <li>
          <u>
            <b>
              <a href="https://www.aa.com.tr/tr/futbol/senol-gunes-takim-ustunlugu-sahada-surprize-izin-vermedi/1648264">Şenol Güneş: Takım üstünlüğü sahada sürprize izin vermedi</a>
            </b>
          </u>
        </li>
      </ul>
      <p>9. dakikada ceza sahasının sağ köşesine yakın bir noktadan Clemente'nin kullandığı serbest vuruşta, defans topu uzaklaştırdı.</p>
      <p>13. dakikada Ozan Tufan'ın ara pasında rakip ceza sahasında topla buluşan Enes Ünal, çok müsait durumda olmasına rağmen vuruşunda topu auta gönderdi.</p>
      <p>17. dakikada sol kanattan gelişen atakta Ömer Bayram'ın ortasında kaleci Josep Gomes'in ellerinden seken topu Enes Ünal ağlara gönderdi ve Türkiye maçta 1-0 öne geçti. </p>
      <p>20. dakikada Hakan Çalhanoğlu'nun ara pasında ceza sahasında topla bulaşan Enes Ünal, kaleci Gomes'in faulü ile yerde kaldı. Maçın Slovak hakemi Ivan Kruzliak penaltı noktasını gösterdi. 21. dakikada kullanılan penaltı atışında Enes Ünal kendisinin ve A Milli Takım'ın ikinci golünü attı.</p>
      <figure>
        <img src="https://www.aa.com.tr/uploads/userFiles/7fc6ad83-e801-4dd2-b1c1-974abd5a6af0/2019%2FKasim%2F20191117_2_39366556_49549487.jpg"/>
      </figure>
      <p>34. dakikada ceza sahasının dışından kaleyi karşıdan gören bir noktada Cristian Martinez'in kullandığı serbest vuruşta top üst direğin üzerinden auta gitti.</p>
      <p>64. dakikada Yusuf Yazıcı'nın ceza yayının dışından yaptığı ortada Kaan Ayhan'ın yükselerek kafa vuruşunda top auta gitti.</p>
      <p>69. dakikada rakip ceza sahasına sol kanattan hızlı giren Ahmed Kutucu'nun kale çizgisine yakın noktadan yerden verdiği pasta Andorra defansı topu uzaklaştırdı.</p>
      <p>75. dakikada sağ kanattan Yusuf Yazıcı'nın kullandığı serbest vuruşta uzak direkte topla buluşan Merih Demiral'ın vuruşunda kaleci Gomes son anda topu çıkararak önemli bir gol pozisyonunu önledi.</p>
      <p>86. dakikada sağ kanattan kullanılan köşe vuruşunda ceza sahasında çok iyi yükselen Ozan Kabak'ın kafa vuruşunda top az farkla üst direğin üzerinden auta gitti.</p>
      <p>Türkiye, maçtan 2-0 galip ayrıldı. </p>
      <related>
        <a href="https://www.aa.com.tr/tr/futbol/a-milliler-avrupa-yolundaki-son-macini-rahat-kazandi/1648235"/>
        <a href="https://www.aa.com.tr/tr/futbol/euro-2020-elemelerinde-son-hafta-heyecani/1647683"/>
        <a href="https://www.aa.com.tr/tr/futbol/andorra-milli-takimi-teknik-direktoru-alvarez-turkiyeye-karsi-cok-iyi-savunma-yapmak-gerekiyor/1647557"/>
        <a href="https://www.aa.com.tr/tr/futbol/senol-gunes-a-milli-takimla-62-macinda/1647128"/>
        <a href="https://www.aa.com.tr/tr/futbol/a-milliler-son-grup-macinda-2-0-onde/1647039"/>
        <a href="https://www.aa.com.tr/tr/politika/bahceli-a-milli-futbol-takimina-basari-diledi/1646687"/>
      </related>
    </article>
  </body>
</html>