<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/sport/tennis/tennis_ranking_atpclasssifica_berrettini_ottavo_sinner-4870446.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Ranking Atp, Berrettini chiude 8/o, Sinner è 78/o"/>
    <meta property="og:description" content="La classifica Atp sorride sempre di più all'Italia. Matteo Berrettini guida gli azzurri e chiude il suo splendido 2019 all'ottavo posto, seguito da Fabio Fognini stabile in 12/a..."/>
  </head>
  <body>
    <article>
      <h1>Ranking Atp, Berrettini chiude 8/o, Sinner è 78/o</h1>
      <address>
        <time datetime="2019-11-18T00:00:00+00:00">18 Nov 2019</time>
      </address>
      <p>La classifica Atp sorride sempre di più all'Italia. <b>Matteo Berrettini </b>guida gli azzurri e chiude il suo splendido 2019 all'ottavo posto, seguito da<b> Fabio Fognini </b>stabile in 12/a posizione mondiale. Nessuna variazione per Lorenzo Sonego (52/o), mentre risalgono un gradino Marco Cecchinato (71/o) e Andreas Seppi (72/o). Con il successo ad Ortisei, terzo titolo Challenger in un'annata da favola, il 18enne <b>Jannik Sinner</b> guadagna altri 18 posti e vola al numero 78, diventando già il sesto azzurro in classifica mondiale. In testa Rafa Nadal, seguito da Novak Djokovic e Roger Federer. Ai piedi del podio Dominic Thiem, sesto posto per Stefanos Tsitsipas, fresco vincitore delle Atp Finals a Londra.</p>
      <footer>Ultimo aggiornamento: 12:29<br/>© RIPRODUZIONE RISERVATA</footer>
    </article>
  </body>
</html>