<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/turkiye/istanbulda-yogun-sis-etkili-oluyor/1648272"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="İstanbul'da yoğun sis etkili oluyor"/>
    <meta property="og:description" content="İstanbul'da etkisini artıran yoğun sis nedeniyle bazı vapur seferleri iptal edilirken, sürücüler de zor anlar yaşıyor."/>
  </head>
  <body>
    <article>
      <h1>İstanbul'da yoğun sis etkili oluyor</h1>
      <h2>İstanbul'da etkisini artıran yoğun sis nedeniyle bazı vapur seferleri iptal edilirken, sürücüler de zor anlar yaşıyor.</h2>
      <address><time datetime="2019-11-18T00:00:00+00:00">18 Nov 2019</time> by <a rel="author">Mehmet Ali Derdiyok,Ali Cevahir Aktürk,Kübra Kara  </a></address>
      <h4>İstanbul</h4>
      <p>İstanbul genelinde gece saatlerinde başlayan <b>yoğun sis</b>, sabahın erken saatlerinde de etkisini sürdürüyor. Sis nedeniyle görüş mesafesi kısalırken, sürücüler trafikte zorluklarla karşılaşıyor.</p>
      <figure>
        <img src="https://www.aa.com.tr/uploads/userFiles/79121245-49cb-4f77-bd45-d9d308a833b3/08_2019%2F02_Kasim%2F04%2F20191118_2_39367902_49551258.jpg"/>
      </figure>
      <p>Özellikle Tem Otoyolu ile D100 kara yolunun bazı noktalarında trafik yoğunluğu sabahın erken saatlerinde başladı.</p>
      <h3>Sis nedeniyle bazı vapur seferleri iptal edildi </h3>
      <p>Şehir Hatları AŞ'den yapılan açıklamada, Boğaz genelindeki yoğun sis sebebiyle Eminönü-Üsküdar, Üsküdar-Eyüp, İstinye-Çubuklu Arabalı, Boğazdan Geliş/Boğaza Gidiş, Anadolukavağı-Üsküdar, Rumelikavağı-Eminönü, Sarıyer-Rumelikavağı-Anadolukavağı, Küçüksu-Beşiktaş-Kabataş, Çengelköy-İstinye, Küçüksu-İstinye ve Üsküdar-Ortaköy vapur seferlerinin iptal edildiği bildirildi.</p>
      <h3>Sabiha Gökçen'de seferler normale döndü</h3>
      <p>İstanbul Valiliği, yoğun sis nedeniyle Sabiha Gökçen Uluslararası Havalimanı'nda, bir süredir yapılamayan seferlerin normale döndüğünü bildirdi.</p>
      <p>Valiliğin, Twitter hesabından yapılan açıklamada, Havalimanı Nöbetçi Meydan Müdürlüğünden alınan bilgiye yer verilerek, "Saat 06.39'da yoğun sis nedeniyle Sabiha Gökçen Havalimanı'na yapılamayan seferler normale dönmüştür." denildi.</p>
      <related>
        <a href="https://www.aa.com.tr/tr/turkiye/istanbulda-yogun-sis-etkili-oluyor/1648272"/>
        <a href="https://www.aa.com.tr/tr/turkiye/meteorolojiden-saganak-ve-sis-uyarisi/1642002"/>
        <a href="https://www.aa.com.tr/tr/turkiye/edirnede-sis-etkili-oldu-/1641326"/>
        <a href="https://www.aa.com.tr/tr/turkiye/meteorolojiden-saganak-ve-sis-uyarisi/1634690"/>
      </related>
    </article>
  </body>
</html>