<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nto.pl/33latek-z-kedzierzynakozla-posiadal-i-wytwarzal-narkotyki-zostal-zatrzymany-groza-mu-co-najmniej-3-lata-wiezienia/ar/c1-14587769"/>
    <meta property="og:site_name" content="Nowa Trybuna Opolska"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="33-latek z Kędzierzyna-Koźla posiadał i wytwarzał narkotyki. Został zatrzymany, grożą mu co najmniej 3 lata więzienia"/>
    <meta property="og:description" content="Policjanci z Kędzierzyna-Koźla namierzyli i zatrzymali 33-letniego mężczyznę podejrzanego o posiadanie i wytwarzanie znacznej ilości narkotyków. Na wniosek Prokuratury Rejonowej w Kędzierzynie-Koźlu sąd zastosował wobec 33-latka tymczasowy areszt."/>
  </head>
  <body>
    <article>
      <h1>33-latek z Kędzierzyna-Koźla posiadał i wytwarzał narkotyki. Został zatrzymany, grożą mu co najmniej 3 lata więzienia</h1>
      <address><time datetime="2019-11-18T00:00:00+00:00">18 Nov 2019</time> by <a rel="author">Sławomir Draguła</a></address>
      <p>
        <b>Policjanci z Kędzierzyna-Koźla namierzyli i zatrzymali 33-letniego mężczyznę podejrzanego o posiadanie i wytwarzanie znacznej ilości narkotyków. Na wniosek Prokuratury Rejonowej w Kędzierzynie-Koźlu sąd zastosował wobec 33-latka tymczasowy areszt.</b>
      </p>
      <p>Policjanci z <b>Kędzierzyna-Koźla </b>od jakiegoś czasu podejrzewali, że jeden z mieszkańców miasta może posiadać narkotyki.</p>
      <p>Operacyjne ustalenia kryminalnych potwierdziły te przypuszczenia.</p>
      <blockquote>Kilka dni temu nasi funkcjonariusze zatrzymali 33-latka podejrzanego o posiadanie oraz wytwarzanie znacznej ilości środków odurzających - informuje komisarz Magdalena Nakoneczna, rzecznik prasowy Komendy Powiatowej Policji w Kędzierzynie-Koźlu.</blockquote>
      <p>Podczas przeszukania zajmowanego przez niego mieszkania oraz garażu i ogródka działkowego policjanci znaleźli i zabezpieczyli blisko 30 gramów amfetaminy i ponad 7 kilogramów marihuany.</p>
      <p>Mężczyzna został zatrzymany, a następnie doprowadzony do Prokuratury Rejonowej w Kędzierzynie-Koźlu, gdzie usłyszał zarzuty posiadania znacznej ilości substancji psychotropowych oraz wytwarzania w znacznej ilości środków odurzających.</p>
      <p>Na wniosek prokuratora <b>Sąd Rejonowy w Kędzierzynie-Koźlu</b> zastosował wobec 33-latka tymczasowy areszt na 3 miesiące. Za te przestępstwa mężczyźnie grozi kara co najmniej 3 lat więzienia.</p>
    </article>
  </body>
</html>