<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/markets/articles/0,7340,L-3773957,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="קיילי ג'נר מוכרת מחצית ממותג הקוסמטיקה שלה ב-600 מיליון דולר"/>
    <meta property="og:description" content="חברת מוצרי היופי והטיפוח קוטי (Coty Inc) רוכשת את המניות; לפי ההסכם, החברה תהיה אחראית על פורטפוליו המוצרים של המותג, בעוד ג'נר תמשיך להוביל את יחסי הציבור של המותג על שמה"/>
  </head>
  <body>
    <article>
      <h1>קיילי ג'נר מוכרת מחצית ממותג הקוסמטיקה שלה ב-600 מיליון דולר</h1>
      <h2>חברת מוצרי היופי והטיפוח קוטי (Coty Inc) רוכשת את המניות; לפי ההסכם, החברה תהיה אחראית על פורטפוליו המוצרים של המותג, בעוד ג'נר תמשיך להוביל את יחסי הציבור של המותג על שמה</h2>
      <address><time datetime="2019-11-18T00:00:00+00:00">18 Nov 2019</time> by <a rel="author">שירות כלכליסט</a></address>
      <p>קיילי ג'נר מוכרת את מניות השליטה במותג הקוסמטיקה והיופי שלה תמורת 600 מיליון דולר - חברת מוצרי היופי והטיפוח קוטי (Coty Inc) רוכשת את המניות בהסכם שמעגן את שיתוף הפעולה בין הצדדים.</p>
      <p>קוטי נסחרת בבורסה של ניו יורק לפי שווי של כ-9 מיליארד דולר. לפי תנאי ההסכם, החברה תקבל לידיה את מלוא האחריות על פורטפוליו המוצרים של המותג בעוד שקיילי ג'נר תמשיך להוביל את הפעילות הקריאייטיבית-שיווקית ותהיה אחרית על יחסי הציבור של המותג על שמה.</p>
      <figure>
        <img src="https://images1.calcalist.co.il/PicServer3/2018/02/23/797422/30_l.jpg"/>
        <figcaption>קיילי ג'נר <br/>צילום: גטי אימג'ס</figcaption>
      </figure>
      <p>החברות הגדולות של מוצרי היופי מובילות בחודשים האחרונים שורה של רכישות מותגים קטנים, צעירים יחסית וצוברי פופלאריות, בניסיון למשוך קהל צרכנים צעיר יותר לבית הייצור הוותיק והמוכר.</p>
      <p>אסתי לאודר הודיעה רק היום על ייתרת המניות ביצרנית מוצרי הטיפוח לעור מקוריאה Have &amp; Be Co – אסתי לאודר כבר מחזיקה בכשליש מהמניות והיא רוכשת עתה שני שליש נוספים בסכום של כ-1.1 מיליארד דולר. בחודש אוקטובר רכשה החברה היפנית שיסיידו (Shiseido) את מותג Drunk Elephant, המתמחה במוצרי ניקוי לגוף, תמורת 845 מיליון דולר.</p>
      <figure>
        <img src="https://images1.calcalist.co.il/PicServer3/2019/11/18/948291/1231232123121321222_l.jpg"/>
        <figcaption>המותג של קיילי ג'נר <br/>צילום: גטי אימג'ס</figcaption>
      </figure>
      <p>מניית קוטי אומנם רשמה טיפוס נאה של 88% מתחילת השנה, אך המשקיעים לוחצים עליה מזה זמן לבצע רענון מהותי של הפעילות - בעיקר בעקבות מחיקת הענק של 965 מיליון דולר שנאלצה לבצע על מותגים שרכשה מפרוקטר אנד גמבל ב-2015.</p>
      <p>החברה נמצאת בחודשים אלה בשלב הראשון של מהלך כולל לשינוי בפורטפוליו, הכולל בין היתר מכירת עסקי הטיפול בשיער והמוצרים לציפורניים. קוטי מציינת שהעסקה עם קיילי ג'נר היא "אבן דרך מהותית" בשינוי לכיוון של חברה ממוקדת יותר ו"מלאת חיים".</p>
    </article>
  </body>
</html>