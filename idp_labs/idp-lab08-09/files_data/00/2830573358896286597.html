<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/calciomercato/2019/11/18-63503337/as_manduzkic_e_ancelotti_nel_mirino_dell_inter_miami_di_beckham_/"/>
    <meta property="og:site_name" content="Tuttosport"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="As: “Mandzukic e Ancelotti nel mirino dell'Inter Miami di Beckham”"/>
    <meta property="og:description" content="Come riporta il quotidiano spagnolo, il nuovo club di Mls sembra interessato all'attaccante della Juve. Per la panchina, oltre all'attuale tecnico del Napoli, ci sarebbe anche l'opzione Gattuso"/>
  </head>
  <body>
    <article>
      <h1>As: “Mandzukic e Ancelotti nel mirino dell'Inter Miami di Beckham”</h1>
      <h2>Come riporta il quotidiano spagnolo, il nuovo club di Mls sembra interessato all'attaccante della Juve. Per la panchina, oltre all'attuale tecnico del Napoli, ci sarebbe anche l'opzione Gattuso</h2>
      <address>
        <time datetime="2019-11-18T00:00:00+00:00">18 Nov 2019</time>
      </address>
      <p><b>TORINO</b> - Mancano meno di quattro mesi all'esordio dell'<b>Inter Miami</b> di <b>David Beckham</b> nella <a href="https://www.tuttosport.com/news/calcio/calcio-estero/2019/11/14-63377105/henry_nuova_esperienza_in_mls/"><b>Mls</b></a>. Il nuovo club dell'ex calciatore inglese farà il suo debutto nel campionato nordamericano a marzo 2020 ma c'è ancora tanto lavoro da fare: dallo stadio all'allenatore. Soprattutto, però, l'Inter Miami è alla ricerca della stella che possa essere da esempio e guidare la squadra. "<i>Vogliamo giocatori che hanno fame, hanno giocato ai massimi livelli ma vogliono continuare a vincere</i>" ha dichiarato Beckham. Come riporta As, l'Inter Miami potrebbe decidere di provare l'assalto a <b>James Rodriguez</b>. L'ex Bayern Monaco è al Real Madrid dopo il prestito in Germania, ha rimediato un <a href="https://www.tuttosport.com/video/calcio/calcio-estero/2019/11/15-63406975/colombia_infortunio_per_james_rodriguez_si_teme_rottura_crociato/"><b>infortunio al ginocchio sinistro in ritiro con la Colombia</b></a> e dovrebbe stare fuori 3 o 4 settimane: probabilmente tornerà in campo nel 2020. Gli altri principali attaccanti nel mirino dell'Inter Miami, oltre al colombiano, sono <b>Wayne Rooney</b> e <b>Radamel Falcao. </b>Come sottolinea il quotidiano spagnolo, però, nelle ultme ore si è aggiunto anche il nome di <a href="https://www.tuttosport.com/news/calcio/serie-a/juventus/2019/11/14-63362177/juve_mandzukic_via_subito_ecco_cosa_sta_succedendo/"><b>Mario Mandzukic</b></a>: il nuovo club di Beckham sarebbe interessato al croato che è ormai ai margini del progetto <a href="https://www.tuttosport.com/calcio/serie-a/juventus/"><b>Juventus</b></a> e pronto all'addio con i bianconeri.</p>
      <figure>
        <video src="http://media.tuttosport.com/omnisport/2019/10/26/26102019_IT_PERFORM_SARRI_MANZO_RV_1572111339681_1065.mp4"/>
        <figcaption>Sarri: "Mandzukic? Inutile parlarne..."</figcaption>
      </figure>
      <h3>Inter Miami: anche Ancelotti e Gattuso per la panchina</h3>
      <p>Per quanto riguarda il tecnico, come riporta ancora As, sarebbero quattro i principali nomi per la panchina: da Carlo <b>Ancelotti</b> a David Moyes, da Thierry <b>Henry</b> all'ex Milan <b>Gattuso</b>. Il francese ex Juve, però, ha accettato recentemente la <a href="https://www.tuttosport.com/video/calcio/2019/11/16-63432661/henry_che_accoglienza_a_montreal_/"><b>guida tecnica del Montreal Impact</b></a>. Ancelotti, invece, secondo il quotidiano spagnolo, "vive momenti convulsi a Napoli e potrebbe accettare questa nuova sfida".</p>
      <figure>
        <video src="http://media.tuttosport.com/omnisport/2019/11/18/181119_IT_PERFORM_HENRYPHOTO_VL_1574079439807_1065.mp4"/>
        <figcaption>Henry, impatto "freddo" a Montreal</figcaption>
      </figure>
      <figure>
        <a href="https://league.tuttosport.com/">
          <img src="https://www.tuttosport.com/assets_2019/images/logo-tsl.png"/>
        </a>
      </figure>
      <p><b>Gioca gratis</b> con Tuttosport League - 11 in campo, il fantasy game di calcio di Tuttosport. Fai la tua formazione e vinci i fantastici premi in palio. <b>Iscriviti ora!</b> <a href="https://league.tuttosport.com/">Gioca!</a></p>
      <related>
        <a href="https://www.tuttosport.com/news/calcio/calcio-estero/2019/11/14-63377105/henry_nuova_esperienza_in_mls/"/>
        <a href="https://www.tuttosport.com/news/calcio/serie-a/juventus/2019/11/14-63362177/juve_mandzukic_via_subito_ecco_cosa_sta_succedendo/"/>
        <a href="https://www.tuttosport.com/archivio/calcio/calciomercato"/>
        <a href="https://www.tuttosport.com/news/calcio/calciomercato/2019/11/18-63499434/l_agente_di_guardiola_ritorno_al_bayern_nulla_e_impossibile_/?related_news"/>
        <a href="https://www.tuttosport.com/news/calcio/calciomercato/2019/11/18-63493056/genoa_con_koaume_ko_l_idea_e_tankovic/?related_news"/>
        <a href="https://www.tuttosport.com/news/calcio/calciomercato/2019/11/18-63492830/mundo_deportivo_juve_attenta_il_barcellona_piomba_su_willian_/?related_news"/>
        <a href="https://www.tuttosport.com/news/calcio/calciomercato/2019/11/18-63487924/pogba_rincorsa_juve_presto_scatter_loperazione_polpo/?related_news"/>
      </related>
    </article>
  </body>
</html>