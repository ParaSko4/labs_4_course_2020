<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/dunya/abden-hong-kongta-itidal-cagrisi/1648781"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="AB'den Hong Kong'ta itidal çağrısı"/>
    <meta property="og:description" content="AB Komisyonu Sözcüsü Maja Kocijancic, göstericilerin ifade özgürlüğü ve yürüyüş hakkına saygı duyulması gerektiğini bildirdi."/>
  </head>
  <body>
    <article>
      <h1>AB'den Hong Kong'ta itidal çağrısı</h1>
      <h2>AB Komisyonu Sözcüsü Maja Kocijancic, göstericilerin ifade özgürlüğü ve yürüyüş hakkına saygı duyulması gerektiğini bildirdi.</h2>
      <address><time datetime="2019-11-18T00:00:00+00:00">18 Nov 2019</time> by <a rel="author">Yusuf Hatip  </a></address>
      <h4>Brüksel</h4>
      <p><b>Avrupa Birliği </b>(AB), Çin'in Hong Kong Özel İdari Bölgesi'nde üniversite kampüslerinde ve kent merkezinde hafta başından bu yana devam eden protestolara ilişkin itidal çağrısı yaptı.</p>
      <p>AB Komisyonu Sözcüsü Maja Kocijancic, günlük basın brifinginde yaptığı açıklamada, taraflara tansiyonun düşürülmesi çabasında bulunmaları gerektiğini ifade etti.</p>
      <p>"Tüm taraflara itidal çağrımızı yineliyoruz." diyen Kocijancic, güvenlik yetkililerine de ölçülü olmaları çağrısında bulundu.</p>
      <p>Kocijancic, göstericilerin ifade özgürlüğü ve yürüyüş hakkına saygı duyulması gerektiğini vurgulayarak, gelişmeleri yakından takip ettiklerini kaydetti.</p>
      <p>Hong Kong'da, haziranda şüphelilerin Çin'e iadesi yasa tasarısına karşı başlayan demokrasi yanlısı protestolarda, son haftalarda protestocularla polis arasındaki çatışma ve şiddet olayları arttı.</p>
      <p>Resmi verilere göre, kentte hazirandan bu yana yaklaşık 4 bin protestocu gözaltına alındı.</p>
      <related>
        <a href="https://www.aa.com.tr/tr/dunya/abden-hong-kongta-itidal-cagrisi/1648781"/>
        <a href="https://www.aa.com.tr/tr/analiz/ab-bati-balkanlarda-da-verdigi-sozleri-tutmuyor-/1648662"/>
        <a href="https://www.aa.com.tr/tr/dunya/cin-hong-kong-lideri-ve-polisine-destegini-yineledi/1648642"/>
        <a href="https://www.aa.com.tr/tr/dunya/protestolar-hong-kongu-toplumsal-kaos-noktasina-surukledi/1648411"/>
        <a href="https://www.aa.com.tr/tr/dunya/hong-kong-polytechnic-universitesindeki-protestocular-gozaltina-aliniyor/1648380"/>
        <a href="https://www.aa.com.tr/tr/dunya/hong-kongda-mahkeme-maske-yasagini-temel-yasaya-aykiri-buldu/1648304"/>
      </related>
    </article>
  </body>
</html>