<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/egitim/osymnin-2020-sinav-takvimi-aciklandi/1648385"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="ÖSYM'nin 2020 sınav takvimi açıklandı"/>
    <meta property="og:description" content="Ölçme, Seçme ve Yerleştirme Merkezi Başkanlığınca (ÖSYM) 2020 Sınav ve Sonuç Açıklama Takvimi, &quot;osym.gov.tr&quot; internet sitesinden açıklandı."/>
  </head>
  <body>
    <article>
      <h1>ÖSYM'nin 2020 sınav takvimi açıklandı</h1>
      <h2>Ölçme, Seçme ve Yerleştirme Merkezi Başkanlığınca (ÖSYM) 2020 Sınav ve Sonuç Açıklama Takvimi, "osym.gov.tr" internet sitesinden açıklandı.</h2>
      <address><time datetime="2019-11-18T00:00:00+00:00">18 Nov 2019</time> by <a rel="author">Yıldız Aktaş  </a></address>
      <h4>Ankara</h4>
      <p>ÖSYM'nin açıkladığı "2020 Yılı Sınav ve Sonuç Açıklama Takvimi"ne göre Yükseköğretim Kurumları Sınavı (YKS) 20-21 Haziran 2020'de yapılacak. Başvuruları 6 Şubat-3 Mart'ta alınacak sınavın sonuçları 23 Temmuz'da açıklanacak.</p>
      <p>Dikey Geçiş Sınavı (DGS) ise 5 Temmuz'da yapılacak, sonuçları 29 Temmuz'da duyurulacak.</p>
      <p>Kamu Personel Seçme Sınavı (KPSS) Genel Yetenek-Genel Kültür-Eğitim Bilimleri oturumları 19 Temmuz'da, Alan Bilgisi 1. gün oturumları 25 Temmuz'da, 2. gün oturumları 26 Temmuz'da yapılacak. KPSS Öğretmenlik Alan Bilgisi Testi (ÖABT) 9 Ağustos'ta düzenlenecek. KPSS sonuçları ise 10 Eylül'de duyurulacak. </p>
      <p>KPSS, önlisans düzeyinde 18 Ekim'de gerçekleştirilecek, sonuçları 12 Kasım'da açıklanacak. </p>
      <p>Akademik Personel ve Lisansüstü Eğitimi Giriş Sınavı (ALES-1) 3 Mayıs'ta yapılacak, sonuçları ise 28 Mayıs'ta açıklanacak. 20 Eylül'de gerçekleştirilecek ALES/2'nin sonuçları 15 Ekim'de, 29 Kasım'da düzenlenecek ALES/3'ün sonuçları da 24 Aralık'ta ilan edilecek.</p>
      <related>
        <a href="https://www.aa.com.tr/tr/egitim/ales-sorulari-erisime-acildi-/1648842"/>
        <a href="https://www.aa.com.tr/tr/egitim/osymnin-2020-sinav-takvimi-aciklandi/1648385"/>
        <a href="https://www.aa.com.tr/tr/egitim/ales-yapildi/1647814"/>
        <a href="https://www.aa.com.tr/tr/egitim/ales-88-sinav-merkezinde-duzenlenecek/1647030"/>
        <a href="https://www.aa.com.tr/tr/egitim/osym-gecen-yila-ait-bazi-sinavlarin-sorularini-erisime-acti/1642579"/>
        <a href="https://www.aa.com.tr/tr/egitim/ales-giris-belgeleri-aciklandi/1638256"/>
      </related>
    </article>
  </body>
</html>