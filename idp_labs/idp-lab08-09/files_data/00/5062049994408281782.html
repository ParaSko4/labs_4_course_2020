<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tenisovysvet.cz/article/detail/10713--cesi-na-zebriccich-atp-wta-pliskova-si-polepsila-skokanem-vrbensky"/>
    <meta property="og:site_name" content="Tenisový svět"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Češi na žebříčcích ATP/WTA: Plíšková si polepšila, skokanem Vrbenský"/>
    <meta property="og:description" content="Kristýna Plíšková je jedinou českou účastnicí první stovky, která si v novém vydání žebříčku polepšila. Pořadí na předních příčkách se po Turnaji mistrů uzavřelo i v mužské části, kde došlo v rámci elitní desítky k jedné změně. Nejlepší Češi ve druhé stovce pozice odečítali, což rozhodně není případ devatenáctiletého Michaela Vrbenského."/>
  </head>
  <body>
    <article>
      <h1>Češi na žebříčcích ATP/WTA: Plíšková si polepšila, skokanem Vrbenský</h1>
      <address>
        <time datetime="2019-11-18T00:00:00+00:00">18 Nov 2019</time>
      </address>
      <p>
        <b>Kristýna Plíšková je jedinou českou účastnicí první stovky, která si v novém vydání žebříčku polepšila. Pořadí na předních příčkách se po Turnaji mistrů uzavřelo i v mužské části, kde došlo v rámci elitní desítky k jedné změně. Nejlepší Češi ve druhé stovce pozice odečítali, což rozhodně není případ devatenáctiletého Michaela Vrbenského.</b>
      </p>
      <p>Vrchní patra ženského žebříčku jsou pro letošní rok uzavřena. V rámci elitní stovky, v níž figuruje hned osm Češek, si jako jediná polepšila <b>Kristýna Plíšková</b>. Ta se posunula o jednu pozici na 66. místo. Ve druhé stovce si polepšila o dvě příčky 129. <b>Barbora Krejčíková</b>, která však od letošního US Open neodehrála singlový zápas. Sedm míst naopak odečetla 133. <b>Tereza Martincová</b>. Ta se minulý týden představila na turnaji v Tchaj-peji, hned v úvodním kole ale nestačila na Slovenku Čepelovou. </p>
      <p>Českou skokankou týdne je <b>Johana Marková</b>. Dvacetiletá tenistka došla z pozice nejvýše nasazené do finále antukového podniku v Antalyi. V žebříčku WTA přičetla aktuálně 426. hráčka světa celkem devět příček.</p>
      <p><u><b>Žebříček WTA k 18.11.</b></u><br/>1. Ashleigh Bartyová (AUS) 7851<br/>2. KAROLÍNA PLÍŠKOVÁ 5940<br/>3. Naomi Ósakaová (JPN) 5496<br/>4. Simona Halepová (ROU) 5462<br/>5. Bianca Andreescuová (CAN) 5183<br/>6. Elina Svitolinová (UKR) 5075<br/>7. PETRA KVITOVÁ 4776<br/>8. Belinda Bencicová (SUI) 4685<br/>9. Kiki Bertensová (NED) 4245<br/>10. Serena Williamsová (USA) 3935<br/>----------------------------------<br/>16. MARKÉTA VONDROUŠOVÁ 2390<br/>21. KAROLÍNA MUCHOVÁ 1864<br/>33. BARBORA STRÝCOVÁ 1491<br/>57. MARIE BOUZKOVÁ 1034<br/>58. KATEŘINA SINIAKOVÁ 1020<br/>66. (+1) KRISTÝNA PLÍŠKOVÁ 859<br/>129. (+2) BARBORA KREJČÍKOVÁ 471<br/>133. (-7) TEREZA MARTINCOVÁ 459<br/>222. DENISA ŠÁTRALOVÁ 268<br/>261. (-3) TEREZA SMITKOVÁ 225<br/>296. (+2) LUCIE HRADECKÁ 188<br/>337. (+4) JESIKA MALEČKOVÁ 147<br/>358. (+1) ANASTASIA ZARYCKÁ 133<br/>362. (+2) ANASTASIA DETIUC 131<br/>426. (+9) JOHANA MARKOVÁ 98<br/>432. BARBORA ŠTEFKOVÁ 96<br/>450. (+3) MONIKA KILNAROVÁ 90</p>
      <p><u><b>Češky na žebříčku čtyřhry</b></u><br/>1. BARBORA STRÝCOVÁ 7110<br/>7. KATEŘINA SINIAKOVÁ 4955<br/>13. BARBORA KREJČÍKOVÁ 4490<br/>21. KVĚTA PESCHKEOVÁ 3415<br/>28. LUCIE HRADECKÁ 2288<br/>51. RENATA VORÁČOVÁ 1485<br/>54. KRISTÝNA PLÍŠKOVÁ 1461<br/>95. (+1) KAROLÍNA PLÍŠKOVÁ 916<br/>100. MARKÉTA VONDROUŠOVÁ 851<br/>112. ANDREA SESTINI HLAVÁČKOVÁ 750<br/>168. (-2) ANASTASIA DETIUC 478<br/>233. (-19) MARIE BOUZKOVÁ 327<br/>276. (-6) JOHANA MARKOVÁ 264<br/>345. (-1) TEREZA SMITKOVÁ 206</p>
      <p>Rafael Nadal nepostoupil na Turnaji mistrů ze skupiny, přesto si na londýnské akci udržel post světové jedničky. Na čele žebříčku ATP přezimuje třiatřicetiletý Španěl celkově už popáté, tentokrát ovšem jako nejstarší tenista historie. V první desítce pak došlo k jedné změně. Finalista Turnaje mistrů Dominic Thiem se posunu na čtvrté místo před Rusa Medveděva. Rakušan podlehl v nedělním finále Řeku Tsitsipasovi.</p>
      <p>A co Češi? Loučící se <b>Tomáš Berdych</b> (105.) odečetl dvě pozice, stejně jako 107. <b>Jiří Veselý</b>. O tři místa klesl <b>Lukáš Rosol</b>, jemuž momentálně patří 181. flek. Polepšili si naopak tenisté ze spodnějších pater žebříčku. Řeč je o 417. <b>Michaelu Vrbenském</b> (+22) či 467. <b>Janu Šátralovi</b> (+7), vítězi domácího halového podniku v Milovicích.</p>
      <p><u><b>Žebříček ATP k 18.11.</b></u><br/>1. Rafael Nadal (ESP) 9985<br/>2. Novak Djokovič (SRB) 9145<br/>3. Roger Federer (SUI) 6590<br/>4. (+1) Dominic Thiem (AUT) 5825<br/>5. (-1) Daniil Medveděv (RUS) 5705<br/>6. Stefanos Tsitsipas (GRE) 5300<br/>7. Alexander Zverev (GER) 3345<br/>8. Matteo Berrettini (ITA) 2870<br/>9. Roberto Bautista Agut (ESP) 2540<br/>10. Gael Monfils (FRA) 2530<br/>-----------------------------------<br/>105. (-2) TOMÁŠ BERDYCH 550<br/>107. (-2) JIŘÍ VESELÝ 544<br/>181. (-3) LUKÁŠ ROSOL 285<br/>234. ZDENĚK KOLÁŘ 209<br/>317. (-1) TOMÁŠ MACHÁČ 127<br/>338. (+2) VÁCLAV ŠAFRÁNEK 117<br/>348. (-5) VÍT KOPŘIVA 114<br/>388. (-2) ADAM PAVLÁSEK 94<br/>417. (+22) MICHAEL VRBENSKÝ 81<br/>467. (+7) JAN ŠÁTRAL 66<br/>483. (+5) PAVEL NEJEDLÝ 63</p>
      <p><u><b>Češi na žebříčku čtyřhry</b></u><br/>64. (-1) ROMAN JEBAVÝ 1276<br/>185. (-3) ZDENĚK KOLÁŘ 376<br/>243. (+3) MAREK GENGEL 249<br/>301. (+9) MICHAEL VRBENSKÝ 175<br/>328. (+1) ADAM PAVLÁSEK 143<br/>334. (-6) VÍT KOPŘIVA 140<br/>353. (-27) PETR NOUZA 130<br/>359. (-6) JONÁŠ FOREJTEK 126</p>
      <footer>Filip Lefenda, foto: Twitter: Team Pliskova</footer>
      <related>
        <h4>přečtěte si také</h4>
        <a href="https://www.tenisovysvet.cz/article/detail/10623--cesi-na-zebriccich-atp-wta-strycova-prezimuje-jako-jednicka-muchova-dal-vylepsuje-maximum"/>
      </related>
    </article>
  </body>
</html>