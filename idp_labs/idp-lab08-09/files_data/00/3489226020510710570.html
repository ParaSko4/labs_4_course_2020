<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/podosfairo-trith-seri-nikh-gia-thn-ethnikh-2-1-th-finlandia"/>
    <meta property="og:site_name" content="Documento"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Ποδόσφαιρο: Τρίτη σερί νίκη για την Εθνική, 2-1 τη Φινλανδία"/>
    <meta property="og:description" content="Η Φινλανδία προηγήθηκε στο ΟΑΚΑ με τον Τέεμου Πούκι, αλλά η ανεβασμένη «γαλανόλευκη» του Φαν 'τ Σιπ απάντησε γυρίζοντας το ματς με τα γκολ των Μάνταλου και Γαλανόπουλου, κλείνοντας με νίκη (2-1) τις υποχρεώσεις της στον 10ο Όμιλο των προκριματικών του Euro 2020. "/>
  </head>
  <body>
    <article>
      <h1>Ποδόσφαιρο: Τρίτη σερί νίκη για την Εθνική, 2-1 τη Φινλανδία</h1>
      <address><time datetime="2019-11-18T00:00:00+00:00">18 Nov 2019</time> by <a rel="author">Σάββας Λιβάνιος</a></address>
      <h4>Η Φινλανδία προηγήθηκε στο ΟΑΚΑ με τον Τέεμου Πούκι, αλλά η ανεβασμένη «γαλανόλευκη» του Φαν 'τ Σιπ απάντησε γυρίζοντας το ματς με τα γκολ των Μάνταλου και Γαλανόπουλου, κλείνοντας με νίκη (2-1) τις υποχρεώσεις της στον 10ο Όμιλο των προκριματικών του Euro 2020. </h4>
      <p>Η εθνική ομάδα έκλεισε την προκριματική φάση του <b>Euro 2020 </b>με τρεις συνεχόμενες νίκες. Μετά την Βοσνία και την Αρμενία κατέβαλε και την αντίσταση της <b>Φινλανδίας </b>με 2-1 στο ΟΑΚΑ, όμως είχε ήδη αποκλειστεί από τα τελικά.</p>
      <p>H «γαλανόλευκη» ξεκίνησε πολύ δυνατά το παιχνίδι, οι διεθνείς πρέσαραν σε όλο το γήπεδο και προσπαθούσαν με οργανωμένες επιθέσεις να φτάσουν στον επίτευξη του πρώτου γκολ. Mε την συμπλήρωση του πρώτου 25λεπτου η εθνική μας είχε 11 τελικές και ο αντίπαλος της καμία. Στο 27’ ο αρχηγός της ομάδας, Kώστας Σταφυλίδης, υπέπεσε σε ένα ... παιδικό λάθος το οποίο εκμεταλλεύτηκε ο Πούκι που νίκησε τον Βλαχοδήμο. Αυτό ήταν το δέκατο γκολ για τον Φινλανδό άσο στα προκριματικά.</p>
      <p>
        <b>Mε το ξεκίνημα του δεύτερου μέρους η εθνική έφτασε στην ισοφάριση.</b>
      </p>
      <p>Ο Λημνιός έκανε το γύρισμα, απέκρουσε προσωρινά η άμυνα της Φινλανδίας, η μπάλα έφτασε στον Μπακασέτα, αυτός γύρισε για τον Μάνταλο, ο οποίος με πλασέ από τη μικρή περιοχή έκανε το 1-1.</p>
      <p>Η εθνική έφτασε στην ανατροπή στο 70’. Ο Γιαννούλης σέντραρε από τα αριστερά, ο Λημνιός έκανε το γύρισμα, ο Κουλούρης πλάσαρε, ο Γιόρονεν απέκρουσε προσωρινά την μπάλα και ο Γαλανόπουλος από πολύ κοντά έκανε το 2-1. Αυτό ήταν και το πρώτο του τέρμα με τη γαλανόλευκη φανέλα.</p>
      <p><b>ΕΛΛΑΔΑ:</b> Βλαχοδήμος, Μπακάκης, Χατζηδιάκος, Σταφυλίδης, Γιαννούλης, Κουρμπέλης, Γαλανόπουλος (73’ Μπουχαλάκης), Λημνιός, Μάνταλος (92’ Μασούρας), Μπακασέτας, Παυλίδης (64΄Κουλούρης).</p>
      <p><b>ΦΙΝΛΑΝΔΙΑ:</b> Γιόρονεν, Τόιβιο (59’ Λαμ), Βαλσάνεν, Καμαρά, Σούλερ (77’ Γιένσεν), Βαλσάνεν, Σκραμπ (77’ Σοίρι), Λουντ, Καούκο, Ραϊτάλα, Πούκι.</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>