<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nto.pl/przepis-na-pierniki-latwe-swiateczne-pierniczki-na-boze-narodzenie-najlepsze-i-proste-przepisy-na-pierniczki-181119/ar/c17-13738762"/>
    <meta property="og:site_name" content="Nowa Trybuna Opolska"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Przepis na pierniki. Łatwe świąteczne pierniczki na Boże Narodzenie. Najlepsze i proste przepisy na pierniczki! [18.11.19]"/>
    <meta property="og:description" content="Świąteczne pierniczki. Trudno sobie wyobrazić bez nich święta. Poznajcie NAJLEPSZE PRZEPISY na świąteczne pierniki: pierniki z miodem, pierniki lebkuchen, pierniki korzenne, proste pierniki, do których wzory można wycinać całą rodziną, a potem pięknie ozdobić. Wypróbujcie nasze przepisy na świąteczne pierniczki. Życzymy smacznego!"/>
  </head>
  <body>
    <article>
      <h1>Przepis na pierniki. Łatwe świąteczne pierniczki na Boże Narodzenie. Najlepsze i proste przepisy na pierniczki! [18.11.19]</h1>
      <address><time datetime="2019-11-18T00:00:00+00:00">18 Nov 2019</time> by <a rel="author">Mat</a></address>
      <p>
        <b>Świąteczne pierniczki. Trudno sobie wyobrazić bez nich święta. Poznajcie NAJLEPSZE PRZEPISY na świąteczne pierniki: pierniki z miodem, pierniki lebkuchen, pierniki korzenne, proste pierniki, do których wzory można wycinać całą rodziną, a potem pięknie ozdobić. Wypróbujcie nasze przepisy na świąteczne pierniczki. Życzymy smacznego!</b>
      </p>
      <h3>Przepis na pierniczki świąteczne</h3>
      <p>Dobry, sprawdzony <b>przepis na świąteczne pierniki</b> jest jak skarb - wraca się do niego co roku, by przygotować pyszne, korzenne ciasteczka na Boże Narodzenie. Poniżej proponujemy Wam <b>najlepsze przepisy na pierniki</b>. Smacznego!</p>
      <h3>Prosty przepis na pierniki korzenne</h3>
      <p>Trudno sobie wyobrazić Boże Narodzenie bez pierników. Oto najprostszy przepis, z którym poradzi sobie nawet osoba bez doświadczenia w kuchni. Te pierniczki zawsze wychodzą!</p>
      <figure>
        <img src="https://d-pt.ppstatic.pl/k/r/1/6c/05/5c122c42d0f4c_p.jpg?1574056513"/>
        <figcaption>Proste pierniczki korzenne z miodem</figcaption>
      </figure>
      <p>
        <b>Składniki</b>
      </p>
      <ul>
        <li>80 dag mąki</li>
        <li>45 dag miodu</li>
        <li>15 dag cukru pudru</li>
        <li>20 dag masła</li>
        <li>2 jajka</li>
        <li>2 płaskie łyżeczki sody oczyszczonej</li>
        <li>40 g przyprawy do piernika</li>
        <li>2 łyżeczki kakao</li>
      </ul>
      <p>
        <b>Przygotowanie</b>
      </p>
      <ul>
        <li>Masło rozpuścić z miodem w garnuszku i zostawić do ostygnięcia.</li>
        <li>Na stolnicy przesiać mąkę, wymieszać z suchymi produktami: soda, cukier, kakao, przyprawa do piernika)</li>
        <li>Zrobić kopiec, w środku dołek, do którego wbić jajka i powoli mieszając, dolewać masło z miodem</li>
        <li>Mieszamy całość do czasu, gdy ciasto zrobi się tak gęste, że trzeba zacząć wyrabiać je rękami</li>
        <li>Po ugnieceniu wałkujemy na cienkie placki i wycinamy pierniczki</li>
        <li>Układamy na blasze wyłożonej papierem do pieczenia, pieczemy ok. 8 minut w 180 stopniach</li>
        <li>Po ostudzeniu zdobimy</li>
      </ul>
      <h3>Przepis na pierniczki lebkuchen</h3>
      <p>Lebkuchen to tradycyjne niemieckie pierniczki. Pyszne, miękkie, bardzo korzenne. Nie trzeba ich odkładać, by zmiękły, od razu nadają się do jedzenia! Idealnie nadają się na święta!</p>
      <figure>
        <img src="https://d-pt.ppstatic.pl/k/r/1/dd/5e/5c122c2fd5fb9_p.jpg?1574056513"/>
        <figcaption>Pierniki lebkuchen</figcaption>
      </figure>
      <p>
        <b>Składniki</b>
      </p>
      <ul>
        <li>250 g mąki pszennej</li>
        <li>85 g mielonych migdałów</li>
        <li>3 łyżeczki przyprawy korzennej do piernika</li>
        <li>1 łyżeczka zmielonego cynamonu</li>
        <li>1 łyżeczka proszku do pieczenia</li>
        <li>1/2 łyżeczki sody oczyszczonej</li>
        <li>200 ml miodu</li>
        <li>85 g masła</li>
        <li>pół szklanki kandyzowanej skórki pomarańczowej (drobno pokroić)</li>
      </ul>
      <p>
        <b>Przygotowanie</b>
      </p>
      <ul>
        <li>W garnuszku roztapiamy masło z miodem</li>
        <li>Mieszamy wszystkie suche składniki w dużej misie lub garnku</li>
        <li>Mieszamy (najlepiej dużą łyżką), aż powstanie jednolita masa</li>
        <li>Wykładamy blachę papierem do pieczenia</li>
        <li>Z ciasta formujemy kule wielkości orzecha włoskiego i delikatnie rozgniatamy na blasze, by powstał okrągły placuszek</li>
        <li>Pieczemy w temperaturze 180 stopni przez 10 minut</li>
        <li>Po ostudzeniu polewamy lukrem</li>
      </ul>
      <p><b>Przepis na lukier</b><br/>Dwie szklanki cukru pudru wymieszać z kilkoma kroplami cytryny i czterema łyżkami ciepłej wody. Polewać pierniczki, zostawić do zastygnięcia.</p>
      <h3>Przepis na pierniczki nadziewane</h3>
      <p>Chcesz czegoś nowego na Boże Narodzenie? Pierniczki nadziewane na pewno zaskoczą gości!</p>
      <figure>
        <img src="https://d-pt.ppstatic.pl/k/r/1/8f/b0/5c122c6e7ff93_p.jpg?1574056513"/>
        <figcaption>Pierniczki nadziewane</figcaption>
      </figure>
      <p>
        <b>Składniki</b>
      </p>
      <ul>
        <li>400 g mąki</li>
        <li>pół szklanki cukru pudru</li>
        <li>1 jajko</li>
        <li>1 łyżeczka proszku do pieczenia</li>
        <li>1 łyżeczka przyprawy do piernika</li>
        <li>2 łyżki masła</li>
        <li>4 łyżki miodu</li>
        <li>1 łyżka kakao</li>
        <li>do nadziewania: powidła lub dżem</li>
      </ul>
      <p>
        <b>Przygotowanie</b>
      </p>
      <ul>
        <li>Z podanych składników zagniatamy ciasto</li>
        <li>Ma być dość lepkie, by dobrze się sklejało</li>
        <li>Rozwałkowujemy na placek, wycinamy wzory</li>
        <li>Na połowę wyciętych ciastek kładziemy po pół łyżeczki powideł lub dżemu</li>
        <li>Nakrywamy górę ciastkiem z identycznym wzorem</li>
        <li>Bardzo dokładnie sklejamy brzegi</li>
        <li>Pieczmy 12-13 minut w 180 stopniach</li>
      </ul>
      <h3>ŻYCZENIA ŚWIĄTECZNE NA BOŻE NARODZENIE 2018</h3>
      <p>
        <a href="https://nto.pl/przepis-na-pierniki-latwe-swiateczne-pierniczki-na-boze-narodzenie-najlepsze-i-proste-przepisy-na-pierniczki-181119/ar/%3Cb%3Ehttps://nto.pl/tradycyjne-i-piekne-zyczenia-bozonarodzeniowe-2018-religijne-zyczenia-swiateczne-na-boze-narodzenie-2018-2412/ar/13747762">Religijne życzenia świąteczne na Boże Narodzenie</a>
        <a href="https://nto.pl/przepis-na-pierniki-latwe-swiateczne-pierniczki-na-boze-narodzenie-najlepsze-i-proste-przepisy-na-pierniczki-181119/ar/%3Cb%3Ehttps://nto.pl/zyczenia-bozonarodzeniowe-2018-piekne-zyczenia-sms-wierszyki-swiateczne-krotkie-zyczenia-na-facebooka-i-messengera/ar/13705511">Piękne życzenia świąteczne na Boże Narodzenie</a>
        <a href="https://nto.pl/przepis-na-pierniki-latwe-swiateczne-pierniczki-na-boze-narodzenie-najlepsze-i-proste-przepisy-na-pierniczki-181119/ar/%3Cb%3Ehttps://nto.pl/wesole-zyczenia-bozonarodzeniowe-2018-zabawne-zyczenia-swiateczne-na-boze-narodzenie-krotkie-wierszyki-i-sms-25122018/ar/13747842">Zabawne i wesołe życzenia bożonarodzeniowe</a>
        <a href="https://nto.pl/przepis-na-pierniki-latwe-swiateczne-pierniczki-na-boze-narodzenie-najlepsze-i-proste-przepisy-na-pierniczki-181119/ar/%3Cb%3Ehttps://nto.pl/zyczenia-swiateczne-sms-krotkie-wierszyki-z-zyczeniami-na-boze-narodzenie-2018-bozonarodzeniowe-wierszyki-swiateczne-sms/ar/12795450">Życzenia świąteczne SMS. Krótkie wierszyki z życzeniami na Boże Narodzenie 2018</a>
      </p>
    </article>
  </body>
</html>