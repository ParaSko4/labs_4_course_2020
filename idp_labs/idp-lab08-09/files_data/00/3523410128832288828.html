<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/640444/%D9%87%D9%88%D8%A7%D9%88%DB%8C-%D8%B1%D9%82%DB%8C%D8%A8-%D8%A2%DB%8C%D9%BE%D8%AF-%D9%BE%D8%B1%D9%88-%D8%B1%D8%A7-%D9%85%DB%8C%E2%80%8C%D8%B3%D8%A7%D8%B2%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-18T00:01:00+00:00"/>
    <meta property="og:title" content="هواوی رقیب آیپد پرو را می‌سازد!"/>
    <meta property="og:description" content="شرکت هواوی از تولید تبلت جدیدی به نام میت پدپرو خبر داده که از نظر ظاهر و ویژگی‌ها شباهت‌های زیادی به آیپد پروی شرکت اپل دارد."/>
  </head>
  <body>
    <article>
      <h1>
        <a href="https://www.bultannews.com/fa/news/640444/%D9%87%D9%88%D8%A7%D9%88%DB%8C-%D8%B1%D9%82%DB%8C%D8%A8-%D8%A2%DB%8C%D9%BE%D8%AF-%D9%BE%D8%B1%D9%88-%D8%B1%D8%A7-%D9%85%DB%8C%E2%80%8C%D8%B3%D8%A7%D8%B2%D8%AF">هواوی رقیب آیپد پرو را می‌سازد!</a>
      </h1>
      <h2>شرکت هواوی از تولید تبلت جدیدی به نام میت پدپرو خبر داده که از نظر ظاهر و ویژگی‌ها شباهت‌های زیادی به آیپد پروی شرکت اپل دارد.</h2>
      <address><time datetime="2019-11-18T00:01:00+00:00">18 Nov 2019, 00:01</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، قرار است تبلت تازه شرکت هواوی به نام میت پدپرو در اواخر ماه جاری میلادی یعنی ظرف دو هفته آینده به بازار بیاید.</p>
      <p>به گفته ریچارد یو مدیرعامل هواوی تبلت مذکور حداکثر تا ۲۵ نوامبر در دسترس علاقمندان قرار می‌گیرد. اولین بار در اوائل مهر ماه بود که اخباری در مورد عرضه این تبلت در رسانه‌ها منتشر شد. در آن زمان مشخص شد که در این تبلت از تراشه Kirin 990 استفاده می‌شود.</p>
      <p>نصب ۴ گیگابایت رم، ۲۵۶ گیگابایت حافظه داخلی و پشتیبانی از شبکه‌های وای.فای و استاندارد مخابراتی 4G LTE از جمله ویژگی‌های تبلت یادشده خواهد بود. گفته می‌شود این تبلت از فناوری شارژ سریع ۴۰ وات هم پشتیبانی می‌کند.</p>
      <p>بهره مندی از نمایشگر Quad HD+ با دقت ۲۵۶۰ در ۱۴۴۰ پیکسل، صفحه کلید خاص و پرت USB-C هم برای تبلت مذکور پیش‌بینی شده است. این محصول در چهار رنگ نارنجی، سفید، آبی و سبز به بازار می آید. قیمت میت پدپرو هنوز اعلام نشده است.</p>
    </article>
  </body>
</html>