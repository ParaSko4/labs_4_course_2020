<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ecotown.com.ua/news/U-Brytaniyi-zapustyly-avtobus-z-filtrom-dlya-ochyshchennya-povitrya/"/>
    <meta property="og:site_name" content="Eco Town"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="У Британії запустили автобус з фільтром для очищення повітря"/>
    <meta property="og:description" content="У місті Саутгемптон, що розташований на південному узбережжі Великої Британії, курсує автобус з вбудованим на даху фільтром для очищення повітря."/>
  </head>
  <body>
    <article>
      <h1>У Британії запустили автобус з фільтром для очищення повітря</h1>
      <address><time datetime="2019-11-18T00:00:00+00:00">18 Nov 2019</time> by <a rel="author">Наталя Яковлєва</a></address>
      <p>У місті Саутгемптон, що розташований на південному узбережжі Великої Британії, курсує автобус з вбудованим на даху фільтром для очищення повітря.</p>
      <p>Незвичайну модель лінійки Bluestar запустила британська компанія Go-Ahead, яка поставляє автобуси у більшість регіонів Туманного Альбіону, крім столиці, передає <a href="https://naked-science.ru/article/sci/v-britanii-zapustili-avtobus">naked-science</a>.</p>
      <p>Новий автобус покликаний покращити якість повітря у одному з найбільш забруднених міст Сполученого Королівства, яким став Саутгемптон за даними Всесвітньої організації охорони здоров'я (ВООЗ). Кількість дрібних частинок сажі у повітрі перевищує допустимі норми і викликає проблеми зі здоров'ям і передчасну смерть містян. Однією з основних причин такого забруднення стали численні автомобілів на дизельному паливі.</p>
      <p>Фільтр для нового автобуса виготовила компанія Pall Aerospace, яка спеціалізується на обладнанні для літаків і морських суден. Фільтр на даху автобуса — бар'єрний, який затримує частинки бруду з повітря, таким чином очищаючи його. Примітно, що повітря очищається під час руху автобуса і опиняється за ним. При цьому робота фільтра ніяк не позначається на пасажирах автобуса.</p>
      <blockquote>«Ця пілотна модель демонструє, що автобуси можна розглядати не тільки як громадський транспорт, але і як рішення проблеми якості повітря у місті», — зазначив глава Go-Ahead Девід Браун (David Brown).</blockquote>
      <p>За словами розробників, автобуса здатний на своєму маршруті очищати повітря на висоту до 10 метрів упродовж всього року. «Такий транспорт відчутно змінить загальний екологічний стан міста, - зазначають у компанія Go-Ahead. - Якщо всі машини лінійки Bluestar оснастити фільтрами, то повітря у Саутгемптоні повністю очищатиметься 16 разів у рік».</p>
      <p>Підвищиться якість повітря – і життя людей буде набагато кращим, вважають у компанії.</p>
    </article>
  </body>
</html>