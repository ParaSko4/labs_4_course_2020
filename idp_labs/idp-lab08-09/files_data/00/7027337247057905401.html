<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698887/%DA%A9%D8%B4%D9%81-%D9%87%D8%B2%D8%A7%D8%B1%D8%A7%D9%86-%D8%AC%D9%84%D8%AF-%DA%A9%D8%AA%D8%A7%D8%A8-%D9%85%D9%85%D9%86%D9%88%D8%B9%D9%87-%D8%AF%D8%B1-%D8%AA%D9%87%D8%B1%D8%A7%D9%86"/>
    <meta property="og:site_name" content="عصر ايران"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="کشف هزاران جلد کتاب ممنوعه در تهران"/>
    <meta property="og:description" content="دو متهم تحت بازجویی قرار گرفته و در آنجا ضمن پذیرش جرم خود، آدرس انباری دیگر را داده و اعلام کردند که کتاب‌های بیشتر را آنجا انبار کرده‌اند که در همین راستا مأموران به محل انبار دوم اعزام شده و در بازرسی از آنجا بیش از 45 هزار جلد کتاب ممنوعه و غیرمجاز را کشف و ضبط کردند."/>
  </head>
  <body>
    <article>
      <h1>کشف هزاران جلد کتاب ممنوعه در تهران</h1>
      <address><time datetime="2019-11-18T00:00:00+00:00">18 Nov 2019</time> by <a rel="author">عصر ايران</a></address>
      <p>
        <b>دو متهم تحت بازجویی قرار گرفته و در آنجا ضمن پذیرش جرم خود، آدرس انباری دیگر را داده و اعلام کردند که کتاب‌های بیشتر را آنجا انبار کرده‌اند که در همین راستا مأموران به محل انبار دوم اعزام شده و در بازرسی از آنجا بیش از 45 هزار جلد کتاب ممنوعه و غیرمجاز را کشف و ضبط کردند.</b>
      </p>
      <figure>
        <img src="https://cdn.asriran.com/files/fa/news/1398/8/27/1038191_265.jpg"/>
      </figure>
      <p>مأموران پلیس امنیت تهران بزرگ 47 هزار جلد کتاب بدون مجوز چاپ و غیر مجاز را در جنوب غرب تهران کشف و ضبط کردند.</p>
      <p>به گزارش ایسنا، مدتی قبل مأموران پایگاه هشتم پلیس امنیت عمومی تهران بزرگ از طریق منابع خبری از فعالیت دو نفر در توزیع و انتشار کتاب‌های غیرمجاز و ممنوعه با خبر شده و رسیدگی به موضوع را در دستورکار خود قرار دادند که در جریان تحقیقات انجام شده مشخص شد گزارش دریافتی صحت داشته و این دو متهم اقدام به نگهداری از این کتاب‌ها در انباری واقع در جنوب‌غرب تهران کرده‌اند.</p>
      <p>همچنین در تحقیقات تکمیلی مشخص شد که این افراد قصد دارند تا این کتب را به شکل گسترده در سطح شهر توزیع کرده و به فروش برسانند که در همین راستا با هماهنگی مقام قضایی مجوز حضور در محل و دستگیری این افراد صادر شد و مأموران با حضور در محل دو متهم را دستگیر وبه مقر انتظامی منتقل کردند، همچنین در بازرسی از محل دستگیری این افراد نیز حدود 2000 هزار جلد کتاب غیرمجاز و ممنوعه کشف و ضبط شد.</p>
      <p>دو متهم تحت بازجویی قرار گرفته و در آنجا ضمن پذیرش جرم خود، آدرس انباری دیگر را داده و اعلام کردند که کتاب‌های بیشتر را آنجا انبار کرده‌اند که در همین راستا مأموران به محل انبار دوم اعزام شده و در بازرسی از آنجا بیش از 45 هزار جلد کتاب ممنوعه و غیرمجاز را کشف و ضبط کردند.</p>
      <p>مرکز اطلاع رسانی پلیس پایتخت با تایید این خبر اعلام کرد که ارزش ریالی مجموعا 47 هزار جلد کتاب مکشوفه بالغ بر دو میلیارد ریال برآورد شده و متهمان نیز پس از تشکیل پرونده برای ادامه روند رسیدگی به جرم روانه دادسرا شدند.</p>
    </article>
  </body>
</html>