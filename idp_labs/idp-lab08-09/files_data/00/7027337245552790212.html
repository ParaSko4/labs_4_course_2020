<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698929/%D8%AF%D8%A7%D8%AF%D8%B3%D8%AA%D8%A7%D9%86%DB%8C-%D8%AF%D8%B3%D8%AA%DA%AF%DB%8C%D8%B1%DB%8C-5-%D9%86%D9%81%D8%B1-%D8%A7%D8%B2-%D9%84%DB%8C%D8%AF%D8%B1%D9%87%D8%A7%DB%8C-%D8%A2%D8%B4%D9%88%D8%A8%DA%AF%D8%B1-%D8%AF%D8%B1-%D8%A8%D9%87%D8%A7%D8%B1%D8%B3%D8%AA%D8%A7%D9%86"/>
    <meta property="og:site_name" content="عصر ايران"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="دادستانی: دستگیری 5 نفر از لیدرهای آشوبگر در بهارستان"/>
    <meta property="og:description" content="دادستان عمومی و انقلاب بهارستان از دستگیری تعدادی از لیدرهای آشوبگر در این شهرستان خبر داد."/>
  </head>
  <body>
    <article>
      <h1>دادستانی: دستگیری 5 نفر از لیدرهای آشوبگر در بهارستان</h1>
      <address><time datetime="2019-11-18T00:00:00+00:00">18 Nov 2019</time> by <a rel="author">عصر ايران</a></address>
      <p>دادستان عمومی و انقلاب بهارستان از دستگیری تعدادی از لیدرهای آشوبگر در این شهرستان خبر داد.</p>
      <p>غلامرضا صادقی در گفت و گو با خبرنگار مهر با اشاره به دستگیری لیدرهای اغتشاشگران گفت: دستگاه قضایی با کسانی که به اموال عمومی به هر طریقی خسارت وارد کنند بدون هیچ گونه اغماضی برخورد خواهد کرد.</p>
      <p>وی با اشاره به اغتشاشات پیرامون طرح اصلاح قیمت بنزین اظهار داشت: ۵ نفر از لیدرهای اغتشاشگران در بهارستان دستگیر شدند که تحقیقات در مورد ارتباط آن ها با گروه های ضدانقلاب ادامه دارد.</p>
      <p>دادستان عمومی و انقلاب شهرستان بهارستان ادامه داد: علاوه بر این ۳۰ نفر دیگر نیز دستگیر شدند و تحقیقات پیرامون سابقه این افراد در دست بررسی است.</p>
      <p>وی اضافه کرد: تعدای از بانک ها در پی اغتشاشات در بهارستان تخریب و دچار حریق شد، اما در حال حاضر شرایط آرام است.</p>
      <p>صادقی همچنین در پایان خاطرنشان کرد: دستگاه قضایی با کسانی که به اموال عمومی به هر طریقی خسارت وارد کنند قاطعانه و بدون هیچ گونه اغماضی برخورد خواهد کرد</p>
    </article>
  </body>
</html>