<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/world/articles/0,7340,L-3773940,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="הג'וקר חצה את רף מיליארד הדולר במכירות הכרטיסים הגלובליות"/>
    <meta property="og:description" content="הסרט המבוסס על דמותו של הג'וקר הפך לסרט בדירוג R הראשון שעושה זאת. ג'וקר הפך לסרט הקומיקס הרווחי ביותר בכל הזמנים מוקדם יותר החודש, זאת למרות שלא יצא עדיין לאקרנים בסין"/>
  </head>
  <body>
    <article>
      <h1>הג'וקר חצה את רף מיליארד הדולר במכירות הכרטיסים הגלובליות</h1>
      <h2>הסרט המבוסס על דמותו של הג'וקר הפך לסרט בדירוג R הראשון שעושה זאת. ג'וקר הפך לסרט הקומיקס הרווחי ביותר בכל הזמנים מוקדם יותר החודש, זאת למרות שלא יצא עדיין לאקרנים בסין</h2>
      <address><time datetime="2019-11-18T00:00:00+00:00">18 Nov 2019</time> by <a rel="author">שירות כלכליסט</a></address>
      <p>הסרט ההוליוודי הג'וקר חצה את רף מיליארד הדולר במכירות כרטיסים גלובליות בסוף השבוע האחרון, והפך לסרט בדירוג R הראשון שעושה זאת.</p>
      <p>דירוג R בארה"ב דורש מהצופים מתחת לגיל 17 להיות מלווים במבוגר כשהם צופים בסרט בקולנוע. ג'וקר הגיע למקום השביעי בדירוג מכירות הכרטיסים בסוף השבוע האחרון, כאשר בראש הרשימה נמצא הסרט פורד נגד פרארי, שהכניס במהלכו 31 מיליון דולר. הסרט המלאכיות של צ'רלי האחרון הגיע רק למקום השלישי. בגרסה המחודשת לסרט המלאכיות של צ'רלי מככבות קריסטן סטוארט והשחקניות הבריטיות נעמי סקוט ואלה בלינסקה, והוא גרף 8.6 מיליון דולר בין הימים שישי וראשון.</p>
      <p>דרמת מלחמת העולם השנייה "מידוויי" הגיעה למקום השני בסוף השבוע האחרון, עם הכנסות של 8.8 מיליון דולר.</p>
      <figure>
        <img src="https://images1.calcalist.co.il/PicServer3/2019/10/07/939730/1NL.jpg"/>
        <figcaption>הג'וקר <br/>צילום: איי פי</figcaption>
      </figure>
      <p><a href="https://www.calcalist.co.il/consumer/articles/0,7340,L-3773345,00.html">ג'וקר הפך לסרט הקומיקס הרווחי ביותר בכל הזמנים מוקדם יותר החודש</a>. הוא הגיע למיליארד דולר למרות שלא יצא עדיין לאקרנים בסין, שבה סרטים זרים שמציגים יותר מדי סקס או אלימות יכולים להיות מצונזרים. הסרטים מדירוג R הקרובים ביותר לסך הכנסותיו של הג'וקר הם דדפול 2 מ-2018 שהכניס 785 מיליון דולר, וקודמו דדפול מ-2016 שהכניס 783 מיליון דולר. בשניהם כיכב ראיין ריינולדס.</p>
      <p>גיתש פנדיה, מייסד והעורך הראשי של אתר Box Office Guru, תיאר את ההישג כ"הישג מפיל-לסתות". במאי הסרט טוד פיליפס עשה את הסרט עם תקציב של 62.5 מיליון דולר, הרבה פחות מתקציבן של אדפטציות סיפורי קומיקס רבות.</p>
    </article>
  </body>
</html>