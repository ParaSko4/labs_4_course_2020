<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/o-generatie-care-nu-mai-vrea-sefi-jumatate-dintre-romani-vor-sa-fie-antreprenori-sau-freelanceri-18591618"/>
    <meta property="og:site_name" content="BusinessMagazin"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="O generaţie care nu mai vrea şefi: Jumătate dintre români vor să fie antreprenori sau freelanceri"/>
    <meta property="og:description" content="Aproape jumătate dintre români nu mai vor să şefi, ci vor să fie antrepernori sau freelanceri, descoperă unul dintre cele mai recente sondaje derulate de platforma de recrutare eJobs România."/>
  </head>
  <body>
    <article>
      <h1>O generaţie care nu mai vrea şefi: Jumătate dintre români vor să fie antreprenori sau freelanceri</h1>
      <address><time datetime="2019-11-18T00:00:00+00:00">18 Nov 2019</time> by <a rel="author" href="https://www.businessmagazin.ro/autor/alex-ciutacu" target="_blank">Alex Ciutacu</a></address>
      <h3>O generaţie care nu mai vrea şefi: Jumătate dintre români vor să fie antreprenori sau freelanceri</h3>
      <p>Aproape jumătate dintre români nu mai vor să şefi, ci vor să fie antrepernori sau freelanceri, descoperă unul dintre cele mai recente sondaje derulate de platforma de recrutare eJobs România.</p>
      <p>Aproape jumătate dintre români nu mai vor să şefi, ci vor să fie antrepernori sau freelanceri, descoperă unul dintre cele mai recente sondaje derulate de platforma de recrutare eJobs România.</p>
      <p>„Pentru 48% dintre cei care au participat la cel mai recent survey derulat de eJobs România cariera ideală înseamnă să fie antreprenori sau freelanceri, în timp ce doar 36% sunt mulţumiţi de statutul de angajat full-time. 6,2% dintre respondenţi ar fi fericiţi dacă ar putea lucra doar part-time, în timp ce 9% nu au o perspectivă clară despre cum ar trebui să arate cariera ideală. Asta în ciuda faptului că aproape 60% dintre cei care au răspuns cred că este mai greu să fii antreprenor decât angajat.”, potrivit sursei citate.</p>
      <p>Astfel, întrebaţi care sunt domeniile în care ar vrea să îşi deschidă propriul business, majoritatea se uită spre alimentaţie şi HoReCa, fiind urmate de agricultură, vânzări, educaţie şi training.</p>
      <p>”Statutul de antreprenor păstrează în continuare o aură de miraj pentru o parte din ce în ce mai mare dintre români. Deşi sunt conştienţi că nu este neapărat uşor, ba dimpotrivă, visează ca, la un moment dat, să-şi deschidă propria afacere sau să lucreze ca freelanceri. Iar această dorinţă este generată, în principal, de o nevoie mai mare de libertate şi autonomie. Cu toate acestea, doar 12% dintre participanţii la acest studiu sunt, în prezent, antreprenori sau freelanceri”, spune Bogdan Badea, CEO eJobs România.</p>
      <p>Atunci când vine vorba de avantajele vieţii de antreprenor, 7 din 10 români pun pe primul loc faptul că ar putea să lucreze într-un domeniu de care sunt cu adevărat pasionaţi. Alte ”beneficii” menţionate de aceştia sunt libertatea de a-şi alege singuri echipa cu care să lucreze, faptul că nu ar avea şefi sau că ar câştiga mai mulţi bani. Doar 37% cred că statutul de antreprenor le-ar oferi mai mult timp liber pe care să-l petreacă alături de familie şi de prieteni, potrivit eJobs.</p>
      <p>Citiţi mai multe pe <a href="http://www.zf.ro/">www.zf.ro</a>. </p>
      <p> </p>
      <p> </p>
      <p> </p>
      <p> </p>
      <p> </p>
      <p> </p>
    </article>
  </body>
</html>