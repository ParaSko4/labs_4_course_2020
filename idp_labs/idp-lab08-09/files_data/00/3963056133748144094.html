<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/italia/napoli_mare_porto_mergellina-4871002.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Mergellina, sversamento abusivo in porto: il mare cambia colore"/>
    <meta property="og:description" content="«Ci è stato segnalato uno sversamento abusivo di carburante nel porticciolo di Mergellina. L’acqua del mare ha cambiato colore a causa della contaminazione. Una ennesima vergogna..."/>
  </head>
  <body>
    <article>
      <h1>Mergellina, sversamento abusivo in porto: il mare cambia colore</h1>
      <address>
        <time datetime="2019-11-18T00:00:00+00:00">18 Nov 2019</time>
      </address>
      <p>«Ci è stato segnalato uno <b>sversamento abusivo</b> di carburante nel porticciolo di <a href="http://www.ilmessaggero.it/t/mergellina"><b>Mergellina</b></a>. L’acqua del mare ha cambiato colore a causa della contaminazione. Una ennesima vergogna che riguarda sempre lo stesso specchio d’acqua, più volte violentato dagli sversamenti delle imbarcazioni o dagli scarichi di sostanze tossiche che arrivano in mare tramite i condotti fognari. Non ne possiamo più di episodi del genere che, tra l’altro, pregiudicano fortemente la presenza della fauna ittica».</p>
      <p>
        <a href="https://www.ilmessaggero.it/video/cronaca/ascea_mare_bandiera_blu_fuochi_artificio-4711299.html">Ascea, mare "bandiera blu" sporcato dai fuochi d'artificio</a>
      </p>
      <p>La denuncia arriva dal consigliere regionale dei Verdi <b>Francesco Emilio Borrelli</b> e dal consigliere del Sole che Ride alla I Municipalità <b>Benedetta Sciannimanica</b>. «Abbiamo segnalato il caso alle forze dell’ordine e all’Arpac. Chiediamo che siano misurati i livelli di inquinamento dell’acqua e che si attivino tutte le procedure utili a risalire ai responsabili di questo ennesimo scempio».</p>
      <p> </p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Ffrancescoemilio.borrelli%2Fvideos%2F436883647235090%2F&amp;show_text=0&amp;width=267" width="267" height="477" data-service="Facebook" scrolling="no"/>
      </figure>
      <footer>Ultimo aggiornamento: 19:47<br/>© RIPRODUZIONE RISERVATA</footer>
    </article>
  </body>
</html>