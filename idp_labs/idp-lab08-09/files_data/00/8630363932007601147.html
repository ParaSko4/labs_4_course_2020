<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://golossokal.com.ua/podii/prokyratyra-domoglas-povernennia-lvivskomy-vishy-primishennia-vartistu-maije-18-mln-grn.html"/>
    <meta property="og:site_name" content="Голос Сокальщини - новини Сокаля, Червонограда"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Прокуратура домоглась повернення Львівському вишу приміщення вартістю майже 18 мільйонів гривень"/>
    <meta property="og:description" content="Йдеться про 350 кв м приміщення Львівського національного університету імені Івана Франка, розміщено..."/>
  </head>
  <body>
    <article>
      <h1>Прокуратура домоглась повернення Львівському вишу приміщення вартістю майже 18 мільйонів гривень</h1>
      <address><time datetime="2019-11-18T00:00:00+00:00">18 Nov 2019</time> by <a rel="author" href="https://golossokal.com.ua/author/zhovkivchka" target="_blank">Андрій Гаврилюк</a></address>
      <p>Йдеться про 350 кв м приміщення Львівського національного університету імені Івана Франка, розміщеного на першому поверсі у центрі міста.</p>
      <p>Як з’ясували прокурори, ще у 2001 році це приміщення надано суб’єкту господарювання для використання під студентську їдальню. Про це Голосу Сокальщини повідомили у <a href="https://www.facebook.com/lviv.gp.gov.ua/?__tn__=kC-R&amp;eid=ARAvfcJaKu2gE630YoXy1siSFzfEkhwldoWTdtCEFM-2OqUBsUNJRdKaL9aTpD-yAMqWDLUytA7mmcP_&amp;hc_ref=ARSp4h1GSfjKVDm1nx5TfQtVN38dvNBqdeGvLEWxZEp82zdsraHN9zJtPYQQoadhwfE&amp;__xts__%5B0%5D=68.ARDY6mIZYJJ3k-50vE2NPI2szWhAL4YzFQ8sNTaTiyIT2N0ndQvZORZbhBo4WeCntdr26V7N8EVVeE6vyc_ESULGb05ZVR8NnmOII_k_at8UwDQIn787tW_tLiIH_W5An9fk0H3cWAuTkfcOm7DKzWSi1yL_q45yRmCKVKTyr2Q4cmmf930O8eNkfXVNZBS_9Ks3QPTb-UH-lyxkQTi7TBV64WA41wH-hEuVpBR4e5CIaReMs6qBNYNM7nrN3n-0rRJsArjlW6pBkGG0Of4EUkrTQOebhP5XtRYrv9fmIgbFu3gqIBWfh97nkLs498HucsJu2C3MCv31U87YADKurgNxe96tlbhcmMlSSjix9KIlusAHqnoCcFsUhUgtoZS-ujyBHaLKboKSqr621p4qlm2kby1zIjGOge4DTmp1SGafFO5Qq1ubSiqqsxzdgw">Прокуратурі Львівської області</a></p>
      <p>Однак, у 2008 році додатковою угодою до договору змінено його цільове призначення – зі студентської їдальні на заклад громадського харчування <i>(кафе-бар)</i>, у якому, при цьому, здійснювався продаж алкоголю.</p>
      <p>Більше того, сторонами укладено цю угоду без проведення нової оцінки майна вищого навчального закладу, з якої вираховується розмір орендної плати за його використання, що є грубим порушенням вимог ст.11 Закону України «Про оренду державного та комунального майна».</p>
      <p>Реагуючи на виявлені порушення, прокуратурою пред’явлено до суду позовну заяву у інтересах держави в особі Міністерства освіти і науки України та Львівського вишу.</p>
      <p>Господарський суд Львівської області погодився із доводами прокурорів та визнав недійсною вказану угоду.</p>
      <p>Так, завдяки вжитим прокуратурою заходам 06.11.2019, нерухомість повернуто законному власнику.</p>
      <related>
        <h4>Публікації по темі</h4>
        <a href="https://golossokal.com.ua/podii/yvaga-rozshykova-dtp-naizd-na-pishohoda-y-gorodockomy-raioni.html"/>
        <a href="https://golossokal.com.ua/podii/stan-avariinosti-na-lvivshini-za-17-listopada.html"/>
        <a href="https://golossokal.com.ua/podii/zamovniky-vbivstva-advokata-z-kiivshini-jittia-iakogo-ocinili-y-7-tisiach-dolariv-ssha-povidomili-pro-pidozry.html"/>
      </related>
    </article>
  </body>
</html>