<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.automarket.ro/stiri/elon-musk-incantat-de-lansarea-primului-suv-electric-de-la-ford-ar-94801.html"/>
    <meta property="og:site_name" content="Automarket"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Elon Musk, “încântat” de lansarea primului SUV electric de la Ford: “Ar trebui să-i încurajeze și pe ceilalți producători să meargă pe același drum”"/>
    <meta property="og:description" content="Șeful Tesla s-a declarat “încântat” de lansarea lui Mustang Mach-E, primul SUV electric al celor de la Ford. Elon Musk susține că anunțul Ford ar trebui să-i încurajeze și pe ceilalți producători “să meargă pe același drum”."/>
  </head>
  <body>
    <article>
      <h1>Elon Musk, “încântat” de lansarea primului SUV electric de la Ford: “Ar trebui să-i încurajeze și pe ceilalți producători să meargă pe același drum”</h1>
      <address><time datetime="2019-11-18T00:00:00+00:00">18 Nov 2019</time> by <a rel="author">Paul Cosma</a></address>
      <p>Șeful Tesla s-a declarat “încântat” de lansarea lui Mustang Mach-E, primul SUV electric al celor de la Ford. Elon Musk susține că anunțul Ford ar trebui să-i încurajeze și pe ceilalți producători “să meargă pe același drum”.</p>
      <p><a href="https://www.automarket.ro/masini-noi/ford/">Ford</a> a publicat luni <a href="https://www.automarket.ro/stiri/ford-a-prezentat-noul-suv-electric-mustang-mach-e-versiunea-gt-propune-94787.html">primele imagini și detalii referitoare la noul Mustang Mach-E. SUV-ul electric al companiei</a> va fi disponibil atât cu roți motrice spate, cât și în variantă cu tracțiune integrală. Cea mai generoasă versiune va oferi o <a href="https://www.automarket.ro/stiri/autonomie-86325.html">autonomie</a> de până la 600 de kilometri, în timp ce varianta orientată către performanță Mach-E GT va dezvolta 465 de <a href="https://www.automarket.ro/stiri/cal-putere-cp-86347.html">cai putere</a>.</p>
      <p>Lansarea unui Mustang electric a împărțit publicul în două tabere, însă anunțul Ford a fost primit foarte bine de un alt producător american.</p>
      <p>Șeful <a href="https://www.automarket.ro/masini-noi/tesla/">Tesla</a> a declarat pe Twitter că este “încântat” de lansarea lui Mach-E, spunând că mașinile <a href="https://www.automarket.ro/stiri/masina-electrica-85611.html">electrice</a> și sustenabile reprezintă viitorul: <b><i>“Felicit</i></b><b><i>ări pentru Mach-E! Sper ca anunțul vostru să-i încurajeze și pe ceilalți producători să meargă pe același drum”.</i></b></p>
      <p>Ford a transmis mulțumiri lui Elon Musk și mesajul <b><i>“Ne vedem la sta</i></b><b><i>ția de încărcare!”</i></b>În trecut, cele două companii au avut unele dispute pe subiectul mărcilor înregistrate pentru anumite modele, după ce Ford a pus mâna pe titulatura “Model E” în dauna Tesla. În cele din urmă, Ford a ales Mustang Mach-E ca denumire pentru primul său SUV electric.</p>
      <p>Via <a href="https://electrek.co/2019/11/18/tesla-elon-musk-excited-ford-mustang-mach-e/">Electrek</a></p>
    </article>
  </body>
</html>