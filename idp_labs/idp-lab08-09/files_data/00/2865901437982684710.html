<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/tacka-na-protracenu-polusezonu-hames-na-terenu-tek-2020-godine/342815"/>
    <meta property="og:site_name" content="MozzartSport"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Tačka na protraćenu polusezonu, Hames na terenu tek 2020. godine"/>
    <meta property="og:description" content="Kolumbijac istegao ligamente kolena"/>
  </head>
  <body>
    <article>
      <h1>Tačka na protraćenu polusezonu, Hames na terenu tek 2020. godine</h1>
      <h2>Kolumbijac istegao ligamente kolena</h2>
      <address>
        <time datetime="2019-11-18T00:00:00+00:00">18 Nov 2019</time>
      </address>
      <p><b>Hames Rodrigez</b> se neće naći na terenu u narednih mesec i po dana, pošto je Real Madrid saopštio da je kolumbijski vezista istegao ligamente levog kolena na treningu svog nacionalnog tima. To je utvrđeno nakon detaljnih medicinskih pregleda utrđeno je da će se ofanzivni vezista naći na terenu tek 2020. godine.</p>
      <p>Tako će biti stavljena tačka na gotovo protraćenu polusezonu odličnog Kolumbijca. <b>Rodrigez</b> je od početka sezone zabeležio sedam nastupa za Real u Primeri, od čega je svega četiri puta bio starter. Ima i dva nastupa u Ligi šampiona, od čega je samo na gostovanju Pari Sen Žermenu igrao od prvog minuta, ali se kao ni ostatak ekipe nije proslavio.</p>
      <p><b>Hamesu</b> se stanje sa kolenom zapravo pogoršalo. Pre odlaska na okupljanje nacionalnog tima imao je neprijatnosti na tom kolenu, ali nije delovalo ozbiljno. Ipak, situacija se zakomplikovala, zbog čega je morao da se vrati u Madrid.</p>
      <p>Poslednji meč za Kraljevski klub <b>Rodrigez</b> je odigrao 22. oktobra protiv Galatasaraja.</p>
      <figure>
        <img src="https://mozzartsport.com/upload/CKEditor/18.11.2019/7.1.%20Zorana%20Mihajlovi%C4%87.jpg"/>
      </figure>
      <p><b>Foto</b>: Reuters</p>
    </article>
  </body>
</html>