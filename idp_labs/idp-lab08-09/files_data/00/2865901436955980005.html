<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/news/342748/sport:/title:optimistican-plan-celnika-zvezde-za-boacija-i-pavkova-izmedu-6-500-000-i-8-000-000"/>
    <meta property="og:site_name" content="MozzartSport"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Optimističan plan čelnika Zvezde: Za Boaćija i Pavkova između 6.500.000 i 8.000.000"/>
    <meta property="og:description" content="Videćemo da li je to realno"/>
  </head>
  <body>
    <article>
      <h1>Optimističan plan čelnika Zvezde: Za Boaćija i Pavkova između 6.500.000 i 8.000.000</h1>
      <h2>Videćemo da li je to realno</h2>
      <address>
        <time datetime="2019-11-18T00:00:00+00:00">18 Nov 2019</time>
      </address>
      <p>Čelnici Crvene zvezde pokušaće da tokom narednog zimskog prelaznog roka rasterete preglomazan igrački kadar,  čak i ako ekipa pozitivnim rezultatom u Pireju izbori proleće u Evropi. Srpski šampion će u drugom delu sezone imati manje obaveza, odigraće oko 20 mečeva, što znači da je prioritetni cilj prodati igrače koji trenutno nisu u prvom planu, ili su dostigli zenit u Ljutice Bogdana.</p>
      <p>Crvena zveda je dobila ponudu Betisa za <b>Njegoša Petrovića</b> od pet miliona evra, ali čelnici srpskog šampiona imaju drugačije planove za punjenje kase. Čak bismo mogli da kažemo vrlo optimistične planove. Veruju na Marakani da će od prodaje <b>Ričmonda Boaćija i Milana Pavkova</b> zbirno zaraditi između 6,5 i osam miliona evra ili dolara.</p>
      <p>Crveno-beli u ovom trenutku imaju četvoricu napadača. Pored <b>Boaćija i Milana Pavkova, tu</b> su još Portugalac <b>Tomane</b> i mladi crnogorski reprezentativac <b>Krstović... </b>Treneru Milojeviću će za proleće biti potrebna samo dvojica...</p>
      <figure>
        <img src="https://mozzartsport.com/upload/CKEditor/01.05.2019/770x200-FKCZ.png"/>
      </figure>
      <p>Ljubimac Zvezdinih navijača i tvorac pobede nad Liverpulom je odavno projektovan za prodaju. Tokom leta, kao što je poznato, crveno-beli su imali preliminarni dogovor sa kineskim Đangsuom. Čak je i Pavkov otputovao u Kinu, ali na kraju nije dogovorio čine uslove. Ostao je i golovima Helsinkiju i Kopenhagenu kumovao novom ulasku u Ligu šampiona. Međutim,  tržišna vrednost Milana Pavkova, računajući prošli novembar, je drastično pala. Imao je šansu golgeter iz Begeča da ponovo oživi najslavniji period karijere. Međutim, golman Totenhema Gazaniga mu je odbranio zicer, potom je Pavkov loše reagovao u još jednoj dobroj situaciji. Primetno je i da ima problem sa fizičkom spremom... Ljudi iz Crvene zvezde i dalje veruju da za Pavkova mogu da dobiju solidan novac. Teško je očekivati će snažni centarfor probuditi interesovanje nekog evropskog kluba. Posle Kine spominjao se i Katar kao potencijalna destinacija <b>Milana Pavkova.</b></p>
      <p>Ove polusezone Pavkov je postigao šest prvenstvenih i tri gola u Evropi. Videćemo da li će to biti dovoljno da crveno-beli dobijuponudu u rasponu između tri i četiri miliona dolara.</p>
      <p>Sličnom obeštećenju se u Zvezdi nadaju kada je reč o  <b>Ričmondu Boaćiju</b>. Nije od septembra prošle godine povremeni reprezentativac Gane bio na nivou iz prvog mandata u crveno-belom dresu. Kumovale su takvom utisku i brojne povrede, ali statistički Boaći je opravdao očekivanja. Postigao je tri gola u kvalifikacijama, zatim je zatresao mrežu Olimpijakosa i overio pobedu u Ligi šampiona. Taman kada je uhvatio zalet, desila mu se nova povreda.</p>
      <p>Prema onome što se može čuti u Ljutice Bogdana Boaći će dobiti šansu da predvodi napad crveno-belih protiv Bajerna i u Pireju. Biće to šansa i da podigne tržišnu vrednost. Snažni Afrikanac je bez sumnje jedan od najboljih stranaca u istoriji Crvene zvezde. Sa druge strane klub sa Marakane je izbrojao 2,5 miliona evra kako bi ga vratio iz Kine.  </p>
      <p>Na Marakani očekuju da će ponovo zaraditi na momku koji je u crveno-belom postigao 57 golova. Za njega su, nezvanično interesovanje, pokazali timovi sa bliskog i dalekog istoka. U Zvezdi se nadaju da papir uskoro stići.</p>
      <figure>
        <img src="https://mozzartsport.com/upload/CKEditor/01.05.2019/77307350_1518719244933102_6667189913831604224_o.jpg"/>
      </figure>
    </article>
  </body>
</html>