<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134737-slovenus-i-triumfa-europos-cempionate-atvedes-kokoskovas-stoja-prie-serbijos-rinktines-vairo.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-18T00:01:00+00:00"/>
    <meta property="og:title" content="Slovėnus į triumfą Europos čempionate atvedęs Kokoškovas stoja prie Serbijos rinktinės vairo"/>
    <meta property="og:description" content="Serbijos nacionalinė krepšinio rinktinė turi naują vyriausiąjį trenerį. Juo tapo 47-erių Igoris Kokoškovas, praneša Serbijos žiniasklaida. Kokoškovas 2017-aisiais su Slovėnijos rinktine triumfavo Europos čempionate, o praėjusį sezoną treniravo Finikso „Suns“ klubą. Pridedama, jog strategas su Serbijos rinktine dirbs olimpiniame atrankos turnyre, kuris vyks Belgrade, o patekimo į olimpines žaidynes atveju, jis darbus pratęs ir Tokijuje. Visai neseniai buvo ..."/>
  </head>
  <body>
    <article>
      <h1>Slovėnus į triumfą Europos čempionate atvedęs Kokoškovas stoja prie Serbijos rinktinės vairo</h1>
      <address>
        <time datetime="2019-11-18T00:01:00+00:00">18 Nov 2019, 00:01</time>
      </address>
      <p>Nuotr.: USA Today-Sports</p>
      <figure>
        <a href="https://www.basketnews.lt/paveikslelis-207117-any1000x1000.jpg">
          <img src="https://www.basketnews.lt/paveikslelis-207117-any630x500.jpg"/>
        </a>
      </figure>
      <p>Nuotr. USA Today-Sports</p>
      <p>Serbijos nacionalinė krepšinio rinktinė turi naują vyriausiąjį trenerį.</p>
      <p>Juo tapo 47-erių Igoris Kokoškovas, praneša Serbijos žiniasklaida. Kokoškovas 2017-aisiais su Slovėnijos rinktine triumfavo Europos čempionate, o praėjusį sezoną treniravo Finikso „Suns“ klubą.</p>
      <p>Pridedama, jog strategas su Serbijos rinktine dirbs olimpiniame atrankos turnyre, kuris vyks Belgrade, o patekimo į olimpines žaidynes atveju, jis darbus pratęs ir Tokijuje.</p>
      <p>Visai neseniai buvo pasirodžiusi informacija, jog Kokoškovu domisi ir Atėnų „Panathinaikos“, tačiau panašu, jog susitarimas pasiektas nebuvo.</p>
      <p>Serbijos rinktinės vyriausiojo trenerio vieta atsilaisvino po pasaulio čempionato Kinijoje, kuomet iš savo pareigų pasitraukė Aleksandras Džordževičius. Tarp planetos pirmenybių favoritų buvę serbai užėmė penktąją vietą.</p>
    </article>
  </body>
</html>