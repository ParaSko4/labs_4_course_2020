<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698939/%D8%A7%D8%B3%D8%AA%D8%A7%D9%86%D8%AF%D8%A7%D8%B1-%DA%A9%D8%B1%D9%85%D8%A7%D9%86%D8%B4%D8%A7%D9%87-%D8%AE%D8%B3%D8%A7%D8%B1%D8%AA%E2%80%8C%E2%80%8E%D9%87%D8%A7%DB%8C-%D8%B3%D9%86%DA%AF%DB%8C%D9%86-%D8%A8%D9%87-%D8%A7%D8%B3%D8%AA%D8%A7%D9%86-%D8%AF%D8%B1-%D8%A7%D8%B9%D8%AA%D8%B1%D8%A7%D8%B6%D8%A7%D8%AA-%D8%A7%D8%AE%DB%8C%D8%B1"/>
    <meta property="og:site_name" content="عصر ايران"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="استاندار کرمانشاه: خسارت‌‎های سنگین به استان در اعتراضات اخیر"/>
    <meta property="og:description" content="استاندار کرمانشاه با اشاره به خسارت‌‎های سنگین به استان در اعتراضات اخیر، گفت: در حال برآورد خسارات وارده هستیم."/>
  </head>
  <body>
    <article>
      <h1>استاندار کرمانشاه: خسارت‌‎های سنگین به استان در اعتراضات اخیر</h1>
      <address><time datetime="2019-11-18T00:00:00+00:00">18 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/27/1038300_782.jpg"/>
      </figure>
      <p>استاندار کرمانشاه با اشاره به خسارت‌‎های سنگین به استان در اعتراضات اخیر، گفت: در حال برآورد خسارات وارده هستیم.</p>
      <p>به طؤارش ايسنا هوشنگ بازوند در جلسه عصر امروز (27 آبان) شورای برنامه ریزی استان با اشاره به اعتراضات اخیر در پی اصلاح قیمت بنزین، به فعالیت برخی آشوبگران در این اعتراضات اشاره کرد وافزود: متاسفانه در چند روز اخیر شاهد بودیم برخی اشرار به بهانه اصلاح قیمت بنزین هزینه های سنگینی به استان تحمیل کردند.</p>
      <p>وی افزود: خوشبختانه مردم به موقع صف خود را از این اشرار جدا کردند، اما متاسفانه این عده خسارت‌های سنگینی به سرمایه های استان وارد کردند.</p>
      <p>بازوند به عمدی بودن خسارت‌های وارده توسط آشوبگران اشاره و خاطرنشان کرد: به طور مثال تنها در یک مورد، یک خودروی آتنشانی دچار خسارت شد که مجموعا از این نوع خودرو، 10 دستگاه در کشور وجود دارد که یکی را به استان کرمانشاه داده بودند و این خودروی آتشنشانی می‌توانست در مهار آتش ساختمان های 30 طبقه به کار رود که متاسفانه به عمد این دستگاه را هدف قرار دادند.</p>
      <p>استاندار کرمانشاه در خصوص میزان خسارت های وارده به استان، گفت: در حال حاضر در حال برآورد خسارات هستیم و هنوز برآوردی در این زمینه نداریم.</p>
      <p>بازوند با اشاره به خسارت‌های بخش خصوصی در پی فعالیت آشوبگران، گفت: از همه افراد بخش خصوصی که اموال و سرمایه آنها دچار خسارت شده می‌خواهیم شکایت خود را به دادستانی اعلام کنند و اطمینان داشته باشند عوامل این شرارت‌ها شناسایی می‌شود.</p>
    </article>
  </body>
</html>