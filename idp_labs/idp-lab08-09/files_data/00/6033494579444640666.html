<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nto.pl/obowiazkowe-oc-kierowcy-18112019-zmienily-sie-przepisy-prawa-obowiazkowe-oc-znow-podrozeje-wyjasnia-ekspert/ar/c3-14397615"/>
    <meta property="og:site_name" content="Nowa Trybuna Opolska"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Obowiązkowe OC kierowcy: 18.11,2019. Zmieniły się przepisy prawa: obowiązkowe OC znów podrożeje - wyjaśnia ekspert"/>
    <meta property="og:description" content="Czy będzie nowy powód do podwyżki składek OC? Niedawno zmieniły się przepisy dotyczące wyczerpywalności sum gwarancyjnych z OC. Jaki wpływ będzie to miało na składki obowiązkowych polis?"/>
  </head>
  <body>
    <article>
      <h1>Obowiązkowe OC kierowcy: 18.11,2019. Zmieniły się przepisy prawa: obowiązkowe OC znów podrożeje - wyjaśnia ekspert</h1>
      <address><time datetime="2019-11-18T00:00:00+00:00">18 Nov 2019</time> by <a rel="author">AIP</a></address>
      <p>
        <b>Czy będzie nowy powód do podwyżki składek OC? Niedawno zmieniły się przepisy dotyczące wyczerpywalności sum gwarancyjnych z OC. Jaki wpływ będzie to miało na składki obowiązkowych polis?</b>
      </p>
      <p>Wyniki lipcowego barometru Ubea.pl wskazują, że w pierwszym miesiącu wakacji obowiązkowe polisy OC dla kierowców dość znacząco podrożały. Mowa o wzroście z 87% do 90% średniej styczniowej składki. Ten wzrost oznaczał powrót cen obowiązkowego OC do poziomu z lutego oraz maja bieżącego roku.</p>
      <h3>W obliczu takiej zmiany pojawiają się obawy, że koszty ubezpieczeń OC dla posiadaczy <a href="https://gratka.pl/motoryzacja/osobowe#utm_medium=alz&amp;utm_source=strefabiznesu.pl&amp;utm_campaign=artykul">samochodów osobowych</a> znów zaczną rosnąć. Wspomniane obawy narastają dodatkowo w kontekście ustawy dotyczącej wyczerpywalności sum gwarancyjnych z OC. Tę ustawę z 19 lipca 2019 r. niedawno podpisał Prezydent.</h3>
      <p>W związku z wysokim wzrostem płący minimalnej, od 1 stycznia 2020 r. podrożeją też kary za brak OC. - Najczęściej karani posiadacze samochodów osobowych w 2020 r. będą musieli zapłacić już 5200 zł (o 700 zł więcej) za przerwę obowiązkowej ochrony wynoszącą powyżej 14 dni. „Pokaźna będzie też kara dla właściciela auta w przypadku nieposiadania OC przez 4 dni - 14 dni. Mówimy o kwocie 2600 zł, która wzrośnie o 350 zł w porównaniu z bieżącym rokiem. Nawet bardzo krótka przerwa ubezpieczeniowa wynosząca do 3 dni włącznie, niebawem będzie oznaczała konieczność zapłacenia aż 1040 zł przez właściciela samochodu osobowego” - wylicza Paweł Kuczyński, prezes porównywarki ubezpieczeniowej Ubea.pl.</p>
      <blockquote>Eksperci porównywarki ubezpieczeniowej Ubea.pl wyjaśniają, czy wspomniana ustawa rzeczywiście może wpłynąć na ceny obowiązkowych polis OC.</blockquote>
      <h3>Nowe regulacje dotyczą ofiar wypadków sprzed lat</h3>
      <p>Na samym wstępie warto podkreślić, że przepisy niedawno zaakceptowane przez Sejm, Senat i Prezydenta mają znaczenie przede wszystkim dla ofiar wypadków drogowych sprzed lat. W kwietniu 2016 roku Rzecznik Praw Obywatelskich zwrócił uwagę, że niskie limity odpowiedzialności ubezpieczycieli obowiązujące np. w połowie lat 90 - tych stanowią obecnie problem dla osób poważnie poszkodowanych na drodze.<br/><b>„Takie osoby na wskutek długotrwałej choroby lub rehabilitacji wyczerpały bowiem limit odpowiedzialności ubezpieczyciela, który obowiązywał przed laty”</b> - wyjaśnia Andrzej Prajsnar, ekspert porównywarki ubezpieczeniowej Ubea.pl.</p>
      <p>W tym kontekście warto przypomnieć, że suma gwarancyjna OC dla kierowców z połowy lat 90 - tych wynosiła równowartość 600 000 euro (ecu) w odniesieniu do jednego zdarzenia. Taki limit, nawet po uwzględnieniu inflacji, wydaje się niewielki w porównaniu do analogicznych kwot, które obecnie przewiduje ustawa o ubezpieczeniach obowiązkowych.<br/>„Trzeba nadmienić, że niskie limity odpowiedzialności ubezpieczycieli w ramach OC obowiązywały również po wejściu w życie wspomnianej ustawy z 2003 r. Te limity w 2003 r. wynosiły odpowiednio: 350 000 euro na jednego poszkodowanego (szkody osobowe) i 200 000 euro na jedno zdarzenie (szkody majątkowe)” - wymienia Paweł Kuczyński, prezes porównywarki ubezpieczeń Ubea.pl.</p>
      <h3>UFG poniesie ciężar wyższych świadczeń</h3>
      <p>Podpisana niedawno przez Prezydenta ustawa z 19 lipca 2019 r. (o szczególnych uprawnieniach osób poszkodowanych w przypadku wyczerpania sumy gwarancyjnej na podstawie przepisów obowiązujących przed dniem 1 stycznia 2006 roku) stanowi odpowiedź na problem zasygnalizowany trzy lata temu przez RPO. Warto pokrótce przybliżyć rozwiązania wprowadzane przez ten akt prawny. Reguluje on nie tylko kwestię wyczerpywalności sum gwarancyjnych z OC dla kierowców.</p>
      <p>„Niedawno uchwalona ustawa zapewnia również dodatkowe finansowanie roszczeń związanych z obowiązkowymi polisami OC rolników. Znaczenie takiej regulacji dla całego rynku ubezpieczeniowego i podmiotu obciążonego kosztami (UFG) będzie jednak o wiele mniejsze niż w przypadku OC kierowców” - podkreśla Andrzej Prajsnar, ekspert porównywarki ubezpieczeniowej Ubea.pl.<br/>Jeżeli chodzi o obowiązkowe polisy komunikacyjne to nowe przepisy przewidują zastosowanie obecnego limitu świadczeń za szkody osobowe (5,21 mln euro za jedno zdarzenie), jeżeli umowa OC z wyczerpaną sumą ubezpieczenia została zawarta przed 1 stycznia 2006 r. Taki podwyższony limit (5,21 mln euro) dotyczy również szkód wyrządzonych przed 1 stycznia 2006 r. przez nieznanego lub nieubezpieczonego kierowcę.<br/>Warto podkreślić, że dodatkowe finansowanie świadczeń wedle podwyższonych limitów będzie dotyczyło jedynie wypłaty rent. Roszczenia poszkodowanych mają obejmować tylko okres po wejściu w życie nowych przepisów.<br/>„Takie rozwiązania ograniczają koszty, które poniesie Ubezpieczeniowy Fundusz Gwarancyjny, czyli instytucja finansująca uzupełnienie wyczerpanych sum gwarancyjnych” - zwraca uwagę Paweł Kuczyński, prezes porównywarki ubezpieczeniowej Ubea.pl</p>
      <h3>Jaki będzie wpływ nowej ustawy na składki OC?</h3>
      <p>Ubezpieczeniowy Fundusz Gwarancyjny przy pomocy swoich dochodów pokryje wydatki związane z zastosowaniem aktualnych sum gwarancyjnych do wypłaty „starych” rent. Część kosztu nowych regulacji mogą ponieść ubezpieczyciele poprzez wyższe obowiązkowe wpłaty na rzecz Ubezpieczeniowego Funduszu Gwarancyjnego.<br/>Andrzej Prajsnar, ekspert porównywarki Ubea.pl podkreśla jednak, że <b>do ustalenia takich wyższych wpłat potrzebne byłoby odpowiednie rozporządzenie Ministra Finansów. Obecne rozporządzenie ustala roczną składkę na UFG jako 1,3% przypisanej składki brutto z ubezpieczeń OC posiadaczy pojazdów mechanicznych i OC rolników.</b></p>
      <p>
        <a href="https://strefabiznesu.pl/niedziele-handlowe-listopad-2019-r-czy-10-listopada-jest-niedziela-handlowa-gdzie-po-zakupy-w-najblizsza-niedziele-8112019-r/ar/c3-13820598">Zakaz handlu w niedziele 2019 jest dużo bardziej restrykcyjny niż zakaz handlu w niedziele 2018. Duże zakupy, za wyjątkiem kwietnia i grudnia, w tym roku możemy robić tylko w jedną niedzielę każdego miesiąca. Która niedziela października jest niedzielą handlową, gdzie zakupy można będzie zrobić w najbliższą niedzielę? Po prostu kliknij w ten tekst a dowiesz się wszystkiego.</a>
      </p>
      <p>
        <a href="https://strefabiznesu.pl/black-friday-2019-najlepsze-wyprzedaze-i-okazje-do-zakupow-na-gwiazdke-i-pod-choinke-na-boze-narodzenie/ar/c3-14548853">Black Friday 2019 - czy to najlepszy dzień do kupowania najlepszych prezentów na gwiazdkę i pod choinkę. Co trzeba wiedzieć, by nie wpaść w pułapkę szaleństwa zakupowego. Po prostu kliknij w ten tekst a poznasz szczegóły!</a>
      </p>
      <p>„Ubezpieczeniowy Fundusz Gwarancyjny na razie zadeklarował, że ta obowiązkowa stawka nie ulegnie zmianie. Nie można jednak wykluczyć jej wzrostu w kolejnych latach” - informuje Andrzej Prajsnar, ekspert porównywarki ubezpieczeniowej Ubea.pl.<br/>Informacje zebrane przez senackich ekspertów wskazują, że do 2027 r. maksymalny koszt uchwalonych niedawno przepisów wyniesie około 75 mln zł. Przyszłoroczne szacunki mówią o kwocie wynoszącej co najwyżej 7,4 mln zł. Nawet przy założeniu takiego maksymalnego poziomu rocznych kosztów i jego pełnego pokrycia przez ubezpieczycieli okazuje się, że cena każdej z 25 mln obowiązkowych polis OC powinna wzrosnąć tylko o 30 groszy.<br/>„<b>Ten wynik pokazuje, że skutki ustawy z 19 lipca 2019 r. nie mogą mieć istotnego wpływu na ceny obowiązkowych polis OC” </b>- podsumowuje Paweł Kuczyński, prezes porównywarki ubezpieczeniowej Ubea.pl.</p>
      <p>
        <a href="https://www.facebook.com/strefabiznesupl/">A może polubisz nas na Facebooku? Po co? Dostaniesz zawsze na swoją oś czasu zwiastun każdego naszego ciekawego materiału. Kliknij, przejdź na nasz fanpage i tam kliknij "polub". DZIĘKUJEMY!</a>
      </p>
      <p>
        <a href="https://strefabiznesu.pl/niedziele-handlowe-listopad-2019-r-czy-3-listopada-jest-niedziela-handlowa-gdzie-po-zakupy-w-te-niedziele-2112019-r/ar/c3-13820598">Zakaz handlu w niedziele 2019 jest dużo bardziej restrykcyjny niż zakaz handlu w niedziele 2018. Duże zakupy, za wyjątkiem kwietnia i grudnia, w tym roku możemy robić tylko w jedną niedzielę każdego miesiąca. Która niedziela października jest niedzielą handlową, gdzie zakupy można będzie zrobić w najbliższą niedzielę? Po prostu kliknij w ten tekst a dowiesz się wszystkiego.</a>
      </p>
      <p>
        <a href="https://strefabiznesu.pl/black-friday-2019-najlepsze-wyprzedaze-i-okazje-do-zakupow-na-gwiazdke-i-pod-choinke-na-boze-narodzenie/ar/c3-14548853">Black Friday 2019 - czy to najlepszy dzień do kupowania najlepszych prezentów na gwiazdkę i pod choinkę. Co trzeba wiedzieć, by nie wpaść w pułapkę szaleństwa zakupowego. Po prostu kliknij w ten tekst a poznasz szczegóły!</a>
      </p>
      <p>
        <a href="https://strefabiznesu.pl/ochrona-danych-osobowych-pracownika-15112019-r-czy-ukryty-monitoring-w-pracy-jest-dopuszczalny-sprawdz-co-orzekl-trybunal/ar/c3-14581993">Czy pracodawca, by kontrolować jak pracujesz, może zainstalować ukryty monitoring i nawet nie poinformować Cię o tym? Sprawdź co mówi o tym praco i jak ten problem rozstrzygają sądy - w tym celu po prostu kliknij w ten tekst, a przeczytasz cały artykuł o ukrytym monitoringu.</a>
      </p>
    </article>
  </body>
</html>