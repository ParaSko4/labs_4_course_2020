<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/tennis/2019/11/18-63496702/ranking_atp_berrettini_consolida_l_ottavo_posto_sinner_sale_al_n_78/"/>
    <meta property="og:site_name" content="Tuttosport"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Ranking Atp, Berrettini consolida l'ottavo posto. Sinner sale al n. 78"/>
    <meta property="og:description" content="Il tennista romano guadagna punti grazie al successo su Thiem nelle Atp Finals. Nadal leader si allontana da Djokovic, terzo Federer"/>
  </head>
  <body>
    <article>
      <h1>Ranking Atp, Berrettini consolida l'ottavo posto. Sinner sale al n. 78</h1>
      <h2>Il tennista romano guadagna punti grazie al successo su Thiem nelle Atp Finals. Nadal leader si allontana da Djokovic, terzo Federer</h2>
      <address>
        <time datetime="2019-11-18T00:00:00+00:00">18 Nov 2019</time>
      </address>
      <p><b>TORINO –</b> La vittoria su Thiem alle <a href="https://www.tuttosport.com/news/tennis/2019/11/17-63483942/atp_finals_tsitsipas_campione_thiem_cade_al_tie_break/">Atp Finals</a> di Londra regala a <a href="https://www.tuttosport.com/news/tennis/2019/11/17-63463678/berrettini_coppa_davis_la_sogno_da_sempre_che_orgoglio_le_atp_finals_/"><b>Matteo Berrettini</b></a> 200 punti che gli consentono di consolidare l'ottava posizione nel ranking mondiale e di confermarsi il migliore degli italiani. Oltre al 23enne romano, gli azzurri possono vantare fra i Top 15 anche <b>Fabio Fognini</b>, stabile al 12° posto. Per quanto riguarda gli altri nostri portacolori è stabile Lorenzo Sonego (52°), in leggera risalita Marco Cecchinato (71°) e Andreas Seppi (72°). Sale <b>Jannik Sinner</b>: il successo a Ortisei vale per il 18enne di Sesto Pusteria la 78ª piazza mondiale, ennesimo best ranking di un anno in costante progresso, aperto oltre la 500ª posizione nella classifica Atp. Fra i primi cento anche Stefano Travaglia (84°) e Salvatore Caruso (96°).</p>
      <figure>
        <video src="http://media.tuttosport.com/omnisport/2019/11/14/141119_IT_PERFORM_BERRETTININUMERO1_RV_1573756228988_1065.mp4"/>
        <figcaption>Berrettini: "Diventare numero 1? Sono ambizioso..."</figcaption>
      </figure>
      <h3>Ranking Atp, Nadal primo</h3>
      <p>In testa alla classifica si conferma <b>Rafa Nadal</b>, che conserverà il primato fino a fine 2019 complice il flop londinese di Djokovic, secondo e distante oltre 800 punti. Terzo Roger Federer mentre Dominic Thiem, nonostante la finale persa alle Atp Finals, sale al quarto posto scavalcando Daniil Medvedev. Il campione delle Atp Finals, Stefanos Tsitsipas, resta sesto, ma mette nel mirino proprio i due che lo precedono grazie ai punti guadagnati a Londra. Settimo Zverev, alle spalle di Berrettini ci sono Bautista Agut e Monfils a completare la top ten della classifica Atp.</p>
      <p>
        <i>(In collaborazione con Italpress)</i>
      </p>
      <related>
        <a href="https://www.tuttosport.com/news/tennis/2019/11/14-63381011/atp_finals_berrettini_battethiem_storica_vittoria_azzurra_a_londra/"/>
        <a href="https://www.tuttosport.com/news/tennis/2019/11/17-63483942/atp_finals_tsitsipas_campione_thiem_cade_al_tie_break/"/>
        <a href="https://www.tuttosport.com/archivio/tennis"/>
        <a href="https://www.tuttosport.com/news/tennis/2019/11/18-63491048/coppa_davis_calendario_e_programma_l_italia_punta_su_berrettini_e_fognini/?related_news"/>
        <a href="https://www.tuttosport.com/news/tennis/2019/11/17-63463678/berrettini_coppa_davis_la_sogno_da_sempre_che_orgoglio_le_atp_finals_/?related_news"/>
        <a href="https://www.tuttosport.com/news/tennis/2019/11/15-63415267/atp_finals_nadal_piega_tsitsipas_e_spera_ancora_nelle_semifinali/?related_news"/>
        <a href="https://www.tuttosport.com/news/tennis/2019/11/15-63406338/berrettini_ringrazia_team_e_tifosi_su_instagram_senza_di_voi_nulla_di_tutto_cio_sarebbe_successo_/?related_news"/>
      </related>
    </article>
  </body>
</html>