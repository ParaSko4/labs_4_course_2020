<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.monitor.si/novica/microsoft-project-cortex-nabiranje-znanja-na-osnovi-dokumentacije-z-umetno-inteligenco/194226/?utm_source=feed&amp;utm_medium=rss"/>
    <meta property="og:site_name" content="Monitor"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Microsoft Project Cortex – nabiranje znanja na osnovi dokumentacije z umetno inteligenco"/>
    <meta property="og:description" content="Microsoft je na konferenci Ignite predstavil nov pripomoček za učinkovitejše pisarniško delo, ki so mu za zdaj nadeli ime Project Cortex."/>
  </head>
  <body>
    <article>
      <h1>Microsoft Project Cortex – nabiranje znanja na osnovi dokumentacije z umetno inteligenco</h1>
      <address>
        <time datetime="2019-11-18T00:00:00+00:00">18 Nov 2019</time>
      </address>
      <p>
        <b>Microsoft je na konferenci Ignite predstavil nov pripomoček za učinkovitejše pisarniško delo, ki so mu za zdaj nadeli ime <a href="https://resources.techcommunity.microsoft.com/project-cortex-microsoft-365/">Project Cortex</a>. Rešitev zna analizirati različne vire podatkov, kot so dokumenti Office 365, podatki v portalih SharePoint in drugi zunanji viri podatkov, do katerih uporabniki dostopajo pri svojem delu. S pomočjo strojnega učenja nato orodje analizira, kategorizira in na koncu predstavi podatke uporabnikom. </b>
      </p>
      <figure>
        <img src="https://www.monitor.si/media/monitor/slike/novice/2019/november/__1200/2019-11-18---proejct.png"/>
      </figure>
      <p>Project Cortex je prvi novi član družine programov Office 365, ki je nastal po predstavitvi programa za skupinsko delo Microsoft Teams. Trenutno je na voljo v preizkusni različici za zaprt krog uporabnikov, del paketa Office 365 pa bo postal predvidoma v prvi polovici leta 2020.</p>
      <p>Program zna s pomočjo strojnega učenja analizirati dokumente, i njih izluščiti koristne informacije in jih analizirati kot poslovne teme. Uporabniki nato lahko dostopajo do skupine podatkov na določeno poslovno temo, Project Cortex pa bo znal tudi sam svetovati teme glede na to, kaj določeni uporabnik pogosto pregleduje, uporablja, ustvarja, popravlja ali objavlja. Nasvete programa bodo končni uporabniki videli kar v drugih programih družine Office 365, torej skozi Outlook, Teams, Word ali Excel. </p>
      <figure>
        <img src="https://www.monitor.si/media/monitor/slike/novice/2019/november/__1200/2019-11-18---proejct_1.png"/>
      </figure>
      <p>Project Cortex je Microsoftov najnovejši poizkus, da bo uporabnikom poenostavil sledenje relevantnim podatkom za poslovno odločanje, brez da bi za to potrebovali prevel časa. V luči dejstva, da se tipični uporabnik spopada s čedalje večjim številom notranjih in zunanjih informacij, je tovrstno orodje nadvse dobrodošlo. </p>
    </article>
  </body>
</html>