<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mozzartsport.com/kosarka/vesti/nba-saigrac-je-bio-prestrasen-od-nikole-pekovica-nikada-nisam-video-da-neko-toliko-pojede-nisam-smeo-da-ga-pitam-za-broj/342752"/>
    <meta property="og:site_name" content="MozzartSport"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="NBA saigrač je bio prestrašen od Nikole Pekovića: Nikada nisam video da neko toliko pojede, nisam smeo da ga pitam za broj"/>
    <meta property="og:description" content="Zek Levin otkriva kakav je utisak na njega ostavio korpulentni Crnogorac"/>
  </head>
  <body>
    <article>
      <h1>NBA saigrač je bio prestrašen od Nikole Pekovića: Nikada nisam video da neko toliko pojede, nisam smeo da ga pitam za broj</h1>
      <h2>Zek Levin otkriva kakav je utisak na njega ostavio korpulentni Crnogorac</h2>
      <address>
        <time datetime="2019-11-18T00:00:00+00:00">18 Nov 2019</time>
      </address>
      <p><b>Zek</b> <b>Levin</b> je došao u NBA ligu 2014. godine kao 13. pik na draftu i igrač neverovatnih atletskih predispozicija koji će biti jedan od nosilaca igre u velikoj rekonstrukciji tima Minesote koja je tog leta ostala bez prve zvezde <b>Kevina</b> <b>Lava</b>.</p>
      <p><b>Levin</b> je u svlačionici Vukova zatekao neka poznata imena poput <b>Rikija</b> <b>Rubija</b>, <b>Kevina</b> <b>Martina</b>, tokom sezone se vratio i <b>Kevin</b> <b>Garnet</b>, ali najveći utisak na mladog rukija je ostavio crnogorski centar <b>Nikola</b> <b>Peković</b> kojem je to bila peta sezona u NBA ligi.</p>
      <p>
        <b>
          <a href="https://www.mozzartbet.com/sr/kladjenje-2018#/date/all?type=antepost&amp;cid=9490">NBA - KVOTE ZA OSVAJAČE</a>
        </b>
      </p>
      <p>Iako je <b>Peković </b>u većem delu sezone bio povređen i odigrao je manje od polovine utakmica, <b>Levin </b>je bio impresioniran njegovom pojavom.<br/><b>“Na koledžu sam nosio broj 14 i kada sam došao u klub, želeo sam da zadržim taj broj. Ali bio je u vlasništvu Pekovića. Nije mi padalo na pamet da ga tražim i uzeo sam broj osam. Kada sam trejdovan u Čikago, Robin Lopez je nosio broj osam. I lepo sam ga pitao. On je takođe veliki momak, ali ima prijateljski izgled. Pekovića nisam ni smeo da pitam, bio sam prestrašen od njegove pojave”,</b> rekao je <b>Levin</b> u razgovoru za <i>ESPN</i>.</p>
      <figure>
        <img src="https://www.mozzartsport.com/upload/CKEditor/13.11.2019/2017-01-29T024200Z_1784473186_NOCID_RTRMADP_3_NBA-BROOKLYN-NETS-AT-MINNESOTA-TIMBERWOLVES.JPG"/>
      </figure>
      <p><b>Levin</b> je opisao i jedniu zanimljivu situaciju iz restorana da bi dočarao <b>Pekovićevu</b> fizičku spremu.<br/><b>“Jednom sam sedeo sa Damjanom Rudežom u restoranu u Mineapolisu, a sto pored nas je bio Pek. Nikada nisam video da ljudsko biće naruči veću količinu hrane u restoranu. Hrana je samo dolazila i dolazila za njegov sto… Čovek je bio kao stena. Nije bio debeo, bio je kao stena sastavljena od mišića”.</b></p>
      <p><b>Peković </b>je odigrao 271 utakmica tokom šest sezona u Minesoti i prosečno je beležio 12,6 poena i 6,7 skokova po meču.</p>
      <p>(FOTO: reuters)</p>
      <figure>
        <img src="https://www.mozzartsport.com/upload/CKEditor/13.11.2019/3.%20Danilovic%CC%81%201080x1080.jpg"/>
      </figure>
    </article>
  </body>
</html>