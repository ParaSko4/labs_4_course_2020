<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/local/articles/0,7340,L-3773924,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="עסקת ענק לרפאל: טילים ב-200 מיליון יורו לגרמניה"/>
    <meta property="og:description" content="צבא היבשה הגרמני הזמין 1,500 טילי ספייק נגד טנקים ומשגרים עבורם, וצפוי להזמין נוספים. הייצור יתבצע בישראל ובאירופה"/>
  </head>
  <body>
    <article>
      <h1>עסקת ענק לרפאל: טילים ב-200 מיליון יורו לגרמניה</h1>
      <h2>צבא היבשה הגרמני הזמין 1,500 טילי ספייק נגד טנקים ומשגרים עבורם, וצפוי להזמין נוספים. הייצור יתבצע בישראל ובאירופה</h2>
      <address><time datetime="2019-11-18T00:00:00+00:00">18 Nov 2019</time> by <a rel="author">אודי עציון</a></address>
      <p>צבא היבשה הגרמני, הבונדסוור, רוכש טילי ספייק מהדור החדש החדש, בעסקה שמוערכת בשווי של 200 מיליון יורו. העסקה כוללת 1,500 טילים, מאות משגרים ותמיכה טכנית וברפאל מצפים להזמנות המשך.</p>
      <p>העסקה נחתמה בין חברת הבת של רפאל באירופה וריינמטאל הגרמנית, יורו ספייק, ומשרד ההגנה ההסכם הרב-שנתי יאפשר למשרד ההגנה הגרמני להמשיך לרכוש טילי SPIKE בשנים הקרובות, בכדי להשיג את מטרתו להגיע ליחס גבוה בין המשגרים לטילים. כיום, משתמש הצבא הגרמני במשגרים הניידים של רפאל, וכן במשגרים המותאמים לרכבים קלים של צבא היבשה הגרמני דוגמת רכב הפומה, ונוספים. הייצור יתבצע בחלקו בגרמניה וחלקו בישראל.</p>
      <figure>
        <img src="https://images1.calcalist.co.il/PicServer3/2019/11/18/948167/33L.jpg"/>
        <figcaption>טילי ספייק בשימוש חיילים גרמנים <br/>צילום: דוברות רפאל</figcaption>
      </figure>
      <p>הדור החדש של טילי הספייק כולל טילים אלקטרו-אופטיים, עם יכולות שגר-ושכח, כמו גם יכולות למידה ועדכון, יכולות אשר מאפשרות תקיפה של מטרות מוסוות.</p>
      <p>עד היום נרכשו טילי ספייק בשווי של יותר מ-5 מיליארד דולר, בידי יותר מ-33 מדינות ברחבי העולם. למעלה מ-30,000 טילים כבר סופקו ויותר מ-5,500 כבר נורו באימונים ובפעילות מבצעית.</p>
      <p>משה אלעזר, סמנכ״ל בכיר וראש חטיבת יבשה וים ברפאל: ״זהו חוזה משמעותי בעבור חברת Eurospike וכפועל יוצא, בעבור רפאל, כספקית מרכזית של טילי נ"ט מהדור ה-5. ללא ספק, מדובר בחוזה שיבסס את הצבא הגרמני כאחד מצבאות ה-ATGM החזקים ביותר באירופה. השיתופיות בין המדינות והצבאות המשתמשים במשפחת טילי ספייק, מאפשרת לנהל מלאי משותף, תמיכה הדדית, ויכולות ייצור מקומיות באירופה".</p>
      <figure>
        <img src="https://images1.calcalist.co.il/PicServer3/2019/11/18/948163/1NL.jpg"/>
        <figcaption>טילי ספייק <br/>צילום: דוברות רפאל</figcaption>
      </figure>
    </article>
  </body>
</html>