<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/motori/news-motori/2019/11/18-63501209/trucam_funzioni_e_caratteristiche_dell_autovelox/"/>
    <meta property="og:site_name" content="Tuttosport"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="TruCam, funzioni e caratteristiche dell'autovelox"/>
    <meta property="og:description" content="Il dispositivo rappresenta un'evoluzione rispetto agli autovelox tradizionali e non si limita solo alla rilevazione dell'eventuale superamento dei limiti di velocità "/>
  </head>
  <body>
    <article>
      <h1>TruCam, funzioni e caratteristiche dell'autovelox</h1>
      <h2>Il dispositivo rappresenta un'evoluzione rispetto agli autovelox tradizionali e non si limita solo alla rilevazione dell'eventuale superamento dei limiti di velocità </h2>
      <address>
        <time datetime="2019-11-18T00:00:00+00:00">18 Nov 2019</time>
      </address>
      <p>Automobilisti, attenzione. É già in dotazione alla Polstrada e alcuni reparti di Polizia Locale, il <b>TruCam</b>, una nuovo <b>modello di autovelox</b> che, alla rilevazione sul superamento dei limiti di velocità unisce altre funzioni in grado di scovare, altri comportamenti passibili di sanzione da parte degli automobilisti. </p>
      <p>
        <a href="https://www.tuttosport.com/news/motori/news-motori/2019/05/15-56944905/autovelox_novita_per_la_contestazione_delle_multe/">Autovelox: novità per la contestazione delle multe</a>
      </p>
      <h3>TruCam, come funziona il nuovo autovelox</h3>
      <p>Il TruCam è, in estrema sintesi, un <b>sofisticato telelaser</b> in grado non solo di scattare fotografie ai veicoli in transito ma anche di riconoscerne la tipologia e, soprattutto, realizzare video ad alta risoluzione sia se puntato verso mezzi in avvicinamento che in allontamento dal dispositivo.</p>
      <p>
        <a href="https://www.tuttosport.com/news/motori/news-motori/2019/07/23-59238879/il_nuovo_tutor_controlla_gli_automobilisti_ecco_caesar/">Il nuovo tutor controlla gli automobilisti: ecco Caesar</a>
      </p>
      <p>Questi ultimi due aspetti combinati tra loro potrebbero stravolgere il tradizionale contatto tra automobilisti e autovelox. Il Trucam, ad esempio, laddove presente, rappresenterà un “ostacolo” alla pratica, assai comune, di rallentare per poi accelerare subito dopo in prossimità di un autovelox. Le <b>riprese video,</b> inoltre, consentono di rilevare ulteriori infrazioni rispetto a quelle del limite di velocità riguardanti, ad esempio, <b>l'assenza di cinture di sicurezza</b> all'interno dell'abitacolo o la <b>guida con telefono</b>. Infrazioni che possono sommarsi a quelle sul limite di velocità per le quali non sono previsti aumenti sull'eventuale contravvenzione rispetto a quanto stabilito dal Codice della Strada.</p>
      <p>Le altre caratteristiche del Trucam sono la capacità di rilevare la velocità dell'automobile fino a <b>320 km/h,</b> la <b>funzionalità notturna</b> con flash e infrarossi e la conformità alla normativa sulla privacy. Alcuni automobilisti, infatti, già sanzionati con il Trucam hanno presentato ricorso per l'eccessiva invadenza del dispositivo di controllo. Nulla da fare. Il TruCam è omologato correttamente con tanto di Decreto approvato dal Ministero dei Trasporti.</p>
      <related>
        <a href="https://www.tuttosport.com/archivio/motori/news-motori"/>
        <a href="https://www.tuttosport.com/news/motori/news-motori/2019/08/21-60220035/tutor_telecamere_attive_per_il_controesodo/?related_news"/>
        <a href="https://www.tuttosport.com/news/motori/news-motori/2019/07/30-59507184/tour_de_france_l_autovelox_immortala_le_ammiraglie/?related_news"/>
        <a href="https://www.tuttosport.com/news/motori/news-motori/2019/07/23-59238879/il_nuovo_tutor_controlla_gli_automobilisti_ecco_caesar/?related_news"/>
        <a href="https://www.tuttosport.com/news/motori/news-motori/2019/05/15-56944905/autovelox_novita_per_la_contestazione_delle_multe/?related_news"/>
      </related>
    </article>
  </body>
</html>