<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698958/%D8%AC%D8%B1%DB%8C%D9%85%D9%87-%D9%88%D8%A7%D8%AD%D8%AF%D9%87%D8%A7%DB%8C-%D9%85%D8%AA%D8%AE%D9%84%D9%81-%D8%A8%D8%B1%D9%88%D8%AC%D8%B1%D8%AF-2-%D9%85%DB%8C%D9%84%DB%8C%D8%A7%D8%B1%D8%AF-%D9%88-200-%D9%85%DB%8C%D9%84%DB%8C%D9%88%D9%86-%D8%AA%D9%88%D9%85%D8%A7%D9%86"/>
    <meta property="og:site_name" content="عصر ايران"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="جریمه واحدهای متخلف بروجرد: 2 میلیارد و 200 میلیون تومان"/>
    <meta property="og:description" content="معاون استاندار لرستان و فرماندار بروجرد گفت: واحدهای متخلف بروجرد ۲ میلیارد و ۲۰۰ میلیون تومان جریمه شده‌اند."/>
  </head>
  <body>
    <article>
      <h1>جریمه واحدهای متخلف بروجرد: 2 میلیارد و 200 میلیون تومان</h1>
      <address><time datetime="2019-11-18T00:00:00+00:00">18 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/27/1038312_618.jpg"/>
      </figure>
      <p>معاون استاندار لرستان و فرماندار بروجرد گفت: واحدهای متخلف بروجرد ۲ میلیارد و ۲۰۰ میلیون تومان جریمه شده‌اند.</p>
      <p>عبدالرحیم رحیمی در جلسه شورای فرهنگ عمومی شهرستان بروجرد، اظهار کرد: در راستای عفاف و حجاب باید کار فرهنگی صورت گیرد.</p>
      <p>وی تصریح کرد: کارهای فرهنگی در ادارات شهرستان انجام شده که باید آن‌ها را به فرمانداری گزارش دهند.</p>
      <p>فرماندار بروجرد با اشاره به شرب خمر، خاطرنشان کرد: برای عدم استفاده مردم و جوانان در مجالس و خانه‌های خود باید فرهنگ‌سازی شود.</p>
      <p>رحیمی اضافه کرد: بستر فرهنگ‌سازی این مهم باید از خانواده و مدرسه آغاز شود.</p>
      <p>وی بیان کرد: با توجه به نزدیک شدن به انتخابات مسئولین نباید کاری کنند که حاشیه‌ساز شود تا زمینه انتخابات سالم فراهم شود.</p>
      <p>معاون استاندار لرستان ادامه داد: نهادها و دستگاه‌های دولتی و حتی بخش خصوصی امکانات باید تجهیزات لازم را به منظور برگزاری هرچه بهتر انتخابات در اختیار ستاد قرار دهند.</p>
      <p>رحیمی عنوان کرد: با آغاز ثبت‌نام کاندیدهای انتخاباتی باید همه شرایط را برای برگزاری انتخابات فراهم کرد.</p>
      <p>وی اظهار کرد: با توجه به افزایش قیمت بنزین و به‌منظور جلوگیری از گرانی کالاها طرح نظارت بر بازار در حال اجرا بوده و با متخلفان و گران‌فروشان به‌شدت برخورد می‌شود.</p>
      <p>فرماندار بروجرد تصریح کرد: در سه‌ماهه اخیر متخلفان در بروجرد ۲ میلیارد و ۲۰۰ میلیون تومان جریمه تعزیراتی شده‌اند.</p>
      <p>وی خاطرنشان کرد: طی دو روز گذشته خودروهایی که کرایه بیشتر دریافت کرده بودند، تعزیرات حکومتی ۱۰۰ میلیون تومان جریمه کرده و در این راستا ۱۵ خودرو نیز توقیف شده‌اند.</p>
    </article>
  </body>
</html>