<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nto.pl/premium-park-stanie-w-strzelcach-opolskich-ruszylo-wyburzanie-starych-magazynow-nalezacych-niegdys-do-spoldzielni-rolnik/ar/c1-14585791"/>
    <meta property="og:site_name" content="Nowa Trybuna Opolska"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="&quot;Premium Park&quot; stanie w Strzelcach Opolskich. Ruszyło wyburzanie starych magazynów należących niegdyś do spółdzielni &quot;Rolnik&quot;"/>
    <meta property="og:description" content="Premium Park w Strzelcach Opolskich - to inwestycja zlokalizowana w centrum miasta, pomiędzy ul. Marka Prawego a Placem Targowym – w bezpośrednim sąsiedztwie Biedronki i targowiska miejskiego. Powstanie tam 15 sklepów."/>
  </head>
  <body>
    <article>
      <h1>"Premium Park" stanie w Strzelcach Opolskich. Ruszyło wyburzanie starych magazynów należących niegdyś do spółdzielni "Rolnik"</h1>
      <address><time datetime="2019-11-18T00:00:00+00:00">18 Nov 2019</time> by <a rel="author">Radosław Dimitrow</a></address>
      <figure>
        <a href="https://nto.pl/premium-park-stanie-w-strzelcach-opolskich-ruszylo-wyburzanie-starych-magazynow-nalezacych-niegdys-do-spoldzielni-rolnik/ga/c1-14585791/zd/40100549">
          <img src="https://d-art.ppstatic.pl/kadry/k/r/1/03/d5/5dd11ba45b6ad_o_large.jpg"/>
        </a>
        <figcaption>
          <a href="https://nto.pl/premium-park-stanie-w-strzelcach-opolskich-ruszylo-wyburzanie-starych-magazynow-nalezacych-niegdys-do-spoldzielni-rolnik/ga/c1-14585791/zd/40100549">zobacz galerię (16 zdjęć)</a>
          <cite>DIM</cite>
        </figcaption>
      </figure>
      <p>
        <b>Premium Park w Strzelcach Opolskich - to inwestycja zlokalizowana w centrum miasta, pomiędzy ul. Marka Prawego a Placem Targowym – w bezpośrednim sąsiedztwie Biedronki i targowiska miejskiego. Powstanie tam 15 sklepów.</b>
      </p>
      <p>Projekt zakłada realizację pasażu handlowego o łącznej powierzchni ponad 5 tys. mkw. - informuje Tomasz Rybarczyk, z grupy Fortis, która odpowiada za inwestycję. Razem z istniejącym sklepem Biedronka stworzy największy w mieście kompleks handlowy o powierzchni ponad 6 tys. mkw i parkingiem na około 170 miejsc. W tym znajdą się sklepy kilkunastu najemców renomowanych marek.</p>
      <p>Nowe sklepy powstaną na terenach należących do niedawna do spółdzielni „Rolnik”. Inwestor rozpoczął właśnie wyburzanie zdezelowanych obiektów - głównie magazynów.</p>
      <p>- W tej chwili mamy już kompleks pozwoleń na budowę - mówi Stefan Sobolewski, <a href="https://gratka.pl/praca/nieruchomosci?q=dyrektor+operacyjny#utm_medium=alz&amp;utm_source=nto.pl&amp;utm_campaign=artykul">dyrektor operacyjny</a> Premium Park. - Wyłoniliśmy także głównego wykonawcę.</p>
      <p>Planowany termin zakończenia budowy to II kwartał 2020. Kompleks będzie się składał z 15 sklepów z branż takich jak: agd i rtv, moda, obuwie, drogeria, bank, gastronomia oraz inne usługi.</p>
      <figure>
        <a href="https://nto.pl/premium-park-nowe-sklepy-w-strzelcach-opolskich-powstana-przy-ul-marka-prawego/ga/c3-14253765/zd/37103099">
          <img src="https://d-art.ppstatic.pl/kadry/k/r/1/6b/73/5d1e0925a8f24_o_large.jpg"/>
        </a>
        <figcaption><a href="https://nto.pl/premium-park-nowe-sklepy-w-strzelcach-opolskich-powstana-przy-ul-marka-prawego/ga/c3-14253765/zd/37103099">zobacz galerię (9 zdjęć)<br/></a>Premium Park - nowe sklepy w Strzelcach Opolskich powstaną p...</figcaption>
      </figure>
      <p>Grupa Fortis realizowała już wcześniej podobne obiekty komercyjne, w tym parki handlowe w Głogówku, Chojnowie, Łowiczu. Oprócz lokalizacji w Strzelcach Opolskich, przygotowuje obecnie inwestycje m.in. w Prudniku, Łęczycy, Żninie, Mińsku Mazowieckim oraz Opocznie i Ciechocinku.</p>
      <p>Co ciekawe deweloper z Konina nie jest jedynym inwestorem, który widzi potencjał handlowy w Strzelcach Opolskich. W ubiegłym roku inny inwestor zakupił grunty po byłym miasteczku ruchu (także niedaleko strzeleckiego targowiska). Planuje tam wybudować kompleks handlowy „Stawowa Park”, w którym z kolei ma działać 10 sklepów.</p>
      <figure>
        <iframe src="https://www.google.com/maps/d/u/0/embed?mid=1C28jsJ20GUL07g7ZQJjf6vYgd-GqsStf" width="640" height="360" data-service="GoogleMaps" scrolling="no"/>
      </figure>
    </article>
  </body>
</html>