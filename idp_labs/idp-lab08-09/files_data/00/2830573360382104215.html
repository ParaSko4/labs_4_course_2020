<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/motori/news-motori/2019/11/18-63499418/il_re_mswati_iii_di_eswatini_ordina_20_rolls_royce_l_opposizione_denuncia/"/>
    <meta property="og:site_name" content="Tuttosport"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Il re Mswati III di eSwatini ordina 20 Rolls Royce, l'opposizione denuncia"/>
    <meta property="og:description" content="Nell'ex Swaziland, uno dei paesi più poveri dell'Africa, il sovrano in carica non bada a spese per soddisfare le esigenze della propria, numerosa, famiglia "/>
  </head>
  <body>
    <article>
      <h1>Il re Mswati III di eSwatini ordina 20 Rolls Royce, l'opposizione denuncia</h1>
      <h2>Nell'ex Swaziland, uno dei paesi più poveri dell'Africa, il sovrano in carica non bada a spese per soddisfare le esigenze della propria, numerosa, famiglia </h2>
      <address>
        <time datetime="2019-11-18T00:00:00+00:00">18 Nov 2019</time>
      </address>
      <p>Una notizia che, se confermata, va ad aggiungersi ad altre simili riguardanti i governanti di alcuni Stati africani del passato e del presente. Il re di eSwatini, ex Swaziland, <b>Mswati III</b>, avrebbe acquistato <b>20 Rolls-Royce</b> per destinarle alle esigenze della sua famiglia piuttosto numerosa. </p>
      <h3>La denuncia dell'opposizione</h3>
      <p>La famiglia di Mswati III comprende 15 mogli e 23 figli. Il re avrebbe provveduto, oltre all’acquisto delle lussuose auto britanniche,ad ordinare anche ben <b>120 BMW</b>. Uno schiaffo alla situazione politica ed economica del paese, costantemente afflitto da una condizione di <b>povertà generale</b> e dominato dalle proteste della popolazione che chiede miglioramenti immediati. La bomba mediatica è stata sganciata da <b>Wandile Dludlu</b>, segretario generale del movimento democratico di opposizione <b>Pudemo</b>.</p>
      <figure>
        <iframe data-src="https://twitter.com/IamMzilikazi/status/1189514164252880903?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>La collezione di auto del sovrano</h3>
      <p>Nella collezione di re Mswati rientrano <b>20 Mercedes Maybach S600</b>, una <b>Maybach 62</b> e una <b>BMW X6</b>, oltre a un <b>jet privato</b> acquistato per il proprio 50esimo compleanno alla modica cifra di 13,2 milioni di dollari. Una passione per i marchi tedeschi, facendo parte anche Rolls-Royce del gruppo BMW, ma che l’intero paese africano non vedrà sicuramente di buon occhio.</p>
      <figure>
        <iframe data-src="https://twitter.com/AfricaFactsZone/status/1189597237137027073?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <a href="https://www.tuttosport.com/archivio/motori/news-motori"/>
        <a href="https://www.tuttosport.com/news/motori/news-motori/2019/11/11-63293304/brozovic_il_selfie_con_la_rolls_royce_cullinan_scatena_l_ironia_dei_compagni_di_squadra/?related_news"/>
        <a href="https://www.tuttosport.com/news/motori/news-motori/2019/11/07-63151925/rolls_royce_cullinan_black_badge_la_nuova_frontiera_del_lusso/?related_news"/>
        <a href="https://www.tuttosport.com/news/motori/news-motori/2019/10/23-62562630/savoia_asta_per_le_auto_d_epoca_di_famiglia/?related_news"/>
        <a href="https://www.tuttosport.com/news/motori/news-motori/2019/08/26-60396722/rolls_royce_fux_colleziona_auto_di_lusso_e_colori_esclusivi/?related_news"/>
      </related>
    </article>
  </body>
</html>