<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/ps5-brevetto-mostra-nuovo-controller-simile-dualshock-4.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="PS5, un brevetto mostra un nuovo controller molto simile al DualShock 4"/>
    <meta property="og:description" content="Dall'ufficio brevetti nipponico emergono immagini di un possibile controller di PS5 che sembra molto simile al DualShock 4, a quanto pare.. Un brevetto registrato in Giappone sembra riferirsi a un..."/>
  </head>
  <body>
    <article>
      <h1>PS5, un brevetto mostra un nuovo controller molto simile al DualShock 4</h1>
      <h2>Dall'ufficio brevetti nipponico emergono immagini di un possibile controller di PS5 che sembra molto simile al DualShock 4, a quanto pare.</h2>
      <address><time datetime="2019-11-18T00:00:00+00:00">18 Nov 2019</time> by <a rel="author" href="https://multiplayer.it/account/utente/138/gioru/articoli/" target="_blank">Giorgio Melani</a></address>
      <p>Un brevetto registrato in Giappone sembra riferirsi a un nuovo <b>controller</b> Sony che potrebbe essere quello previsto per <b>PS5</b>, dall'aspetto molto simile al <b>DualShock 4</b> a giudicare dalle immagini allegate alla documentazione emersa.<br/><br/>Il <a href="https://multiplayer.it/notizie/ps5-nuovo-controller-feedback-aptico-grilletti-adattivi.html">controller di PS5</a> è uno degli elementi che sono stati discussi già in precedenza con le informazioni svelate da Mark Cerny a Wired. Tra le nuove caratteristiche è previsto il feedback aptico e nuove tipologie di vibrazione con grilletti "adattivi", ma il suo aspetto potrebbe risultare decisamente simile a quello del DualShock 4.<br/><br/>Le immagini riportate qua sotto confrontano direttamente il nuovo controller emerso dalla documentazione dell'<b>ufficio brevetti nipponico</b> con DualShock 4 e le somiglianze in termini di design sono notevoli. Si distinguono alcune <b>differenze</b> minori: l'assenza della light bar, l'aumento di dimensione dei grilletti, stick analogici più piccoli e una porta USB.<br/><br/>D'altra parte, il redesign effettuato con <a href="https://multiplayer.it/articoli/ps4-dualshock-nuove-colorazioni-annunciate-sony-video.html">DualShock 4</a> è stato già notevole rispetto alla tradizione dei controller precedenti, incontrando ottimi riscontri da parte del pubblico, dunque è possibile che l'eventuale <b>DualShock 5</b> possa assomigliare molto al predecessore. Ovviamente attendiamo eventuali conferme, tenendo conto che i disegni che accompagnano la documentazione sottoposta agli uffici brevetti rappresentano solo dei progetti di massima che possono essere modificati successivamente.</p>
      <figure>
        <img src="http://images.pushsquare.com/935d90e92deb3/ps5-controller-patent.900x.jpg"/>
      </figure>
      <ul>
        <li>
          <a href="http://images.pushsquare.com/935d90e92deb3/ps5-controller-patent.900x.jpg">Fonte</a>
        </li>
      </ul>
    </article>
  </body>
</html>