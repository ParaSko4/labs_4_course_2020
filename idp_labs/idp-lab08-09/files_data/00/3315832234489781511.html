<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/8ca058c10471c8c4/psg-n-a-renuntat-la-paulo-dybala-argentinianul-depinde-insa-de-neymar.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="PSG n-a renunţat la Paulo Dybala. Argentinianul depinde însă de Neymar"/>
    <meta property="og:description" content="Paris Saint Germain n-a renunţat la ideea aducerii atacantului lui Juventus, Paulo Dybala. Presa franceză susţine că directorul sportiv al campioanei Franţei, Leonardo, e decis să declanşeze"/>
  </head>
  <body>
    <article>
      <h1>PSG n-a renunţat la Paulo Dybala. Argentinianul depinde însă de Neymar</h1>
      <address><time datetime="2019-11-18T00:00:00+00:00">18 Nov 2019</time> by <a rel="author">Jurnal.md</a></address>
      <p>
        <b>Paris Saint Germain n-a renunţat la ideea aducerii atacantului lui Juventus, Paulo Dybala. Presa franceză susţine că directorul sportiv al campioanei Franţei, Leonardo, e decis să declanşeze "operaţiunea" Dybala în 2020.</b>
      </p>
      <p>Fotbalistul sud-american a fost dorit de PSG şi vara trecută, după ce Neymar şi-a exprimat dorinţa de a reveni la Barcelona. Starul brazilian a rămas în cele din urmă la Paris, astfel că transferul lui Dybala a căzut.</p>
      <p>Situaţia lui Neymar a rămas în continuare incertă. Nici viitorul lui Edinson Cavani la PSG nu e deloc sigur, astfel că gruparea de pe Parc des Princes ar putea forţa transferul lui Dybala anul viitor.</p>
      <p>Fotbalistul în vârstă de 26 de ani se află la Juventus din 2015, atunci când a fost transferat de la Palermo pentru 32 de milioane de euro.</p>
      <p>Dybala a marcat cinci goluri în cele 14 meciuri disputate în acest sezon, în toate competiţiile, pentru Juventus.</p>
    </article>
  </body>
</html>