<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/svyat/panika-v-indiya-nad-10-000-veche-sa-mrtvite-ptitsi-407005.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-18T00:43:45+00:00"/>
    <meta property="og:title" content="Паника в Индия: Над 10 000 вече са мъртвите  птици"/>
    <meta property="og:description" content="Не птичи грип, а ботулизъм е причина за смъртта им"/>
  </head>
  <body>
    <article>
      <h1>Паника в Индия: Над 10 000 вече са мъртвите  птици</h1>
      <address><time datetime="2019-11-18T00:43:45+00:00">18 Nov 2019, 00:43</time> by <a rel="author">сс</a></address>
      <p> </p>
      <p>Над 10 000 вече са умрелите прелетни птици до езерото Самбар в Индия.  От седмица масова истерия е обхванала местните жители, които не смогват да изнесат труповете, а властите в щата Раджастан са все по-обезпокоени от мистерията, съобщи телевията NDTV.</p>
      <p>Птиците започнаха да умират от миналия понеделник в непосрредствена близо до най-голямото солено езеро в Индия – до Джейпур. Това е и мястото, където зимуват десетки хиляди прелетни птици.</p>
      <p>Горското министерство първоначално обяви, че причината за смъртта е птичи грип. Но след поредица от проби властите се поправиха и казаха, че според тях причината може да е птичи ботулизъм, който се появява, когато птиците се хранят с токсични вещества.</p>
      <p>70-членен екип на министерството за управление на бедствията  е край езерото Самбар в опит да анализира ситуацията. Присъствието им и мъртвите птици създадоха масова паника сред местното население. Хората нямат разумно обяснение и твърдят, че никога преди толкова птици не са се разболялави.</p>
      <p>В петък ситуацията ескалира и главният министър на Раджастан Ашок Гелок обяви, че смъртта на птици в близост до езерото е изключително тревожна, а опазването на флората и фауната остава един от приоритетите на неговото правителство.</p>
      <p>Върховният съд разпита местното правителство за причините за смъртта на тези птици, но не получи задоволително обяснение и определи 22 ноември като следваща дата за изслушване.</p>
      <p>Междувременно министърът на горите на Индия Сухрам Вишной, който дойде на  мястото, заяви, че около 150 души, включително членове на общински корпорации и полиция се присъединват към местните екипи около езерото.</p>
      <p>"Беше потвърдено, че не птичият грип е този, който убива птици. Очакваме обаче доклади. Подобен инцидент е регистриран за първи път в Индия", каза той.</p>
    </article>
  </body>
</html>