<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/android-10-samsung-galaxy-note-10-riceve-seconda-beta-europa.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Android 10, Samsung Galaxy Note 10+ riceve la seconda beta in Europa"/>
    <meta property="og:description" content="La seconda beta di Android 10 è ora disponibile su Samsung Galaxy Note 10 e 10+, anche in Europa: vediamo i dettagli dell'aggiornamento, e le possibili novità.. Continua la distribuzione di Androi..."/>
  </head>
  <body>
    <article>
      <h1>Android 10, Samsung Galaxy Note 10+ riceve la seconda beta in Europa</h1>
      <h2>La seconda beta di Android 10 è ora disponibile su Samsung Galaxy Note 10 e 10+, anche in Europa: vediamo i dettagli dell'aggiornamento, e le possibili novità.</h2>
      <address><time datetime="2019-11-18T00:00:00+00:00">18 Nov 2019</time> by <a rel="author" href="https://multiplayer.it/account/utente/1728620/simone_93/articoli/" target="_blank">Simone Pettine</a></address>
      <p>Continua la distribuzione di <b>Android 10</b> sui principali dispositivi Samsung Galaxy: entro la fine dell'anno il sistema operativo android dovrebbe raggiungere la maggior parte dei top di gamma, e anche dei modelli meno recenti. In questo momento la <b>seconda beta</b> di Android 10 è disponibile su <b>Samsung Galaxy Note 10+</b> in Europa. <br/>In particolare, l'update alla seconda beta di <a href="https://multiplayer.it/notizie/android-10-beta-in-arrivo-samsung-galaxy-note-9-s9-one-ui-20.html">Android 10</a> nel momento in cui scriviamo è <b>disponibile in Europa</b> per Samsung Galaxy Note 10 e 10+, tramite <b>download via OTA</b>. Chiaramente per scaricarlo dovrete far parte del programma di beta testing targato Samsung, oppure potrete installarlo manualmente tramite ADB (procedura comunque sconsigliata ai meno esperti). <br/>Vediamo le <b>novità della seconda beta</b> di Android 10, contrassegnata dalla sigla N975FXXU1ZSK8:</p>
      <ul>
        <li>Risolto un problema che comportava lo sfarfallio dello schermo</li>
        <li>Risolto un problema che comportava la visualizzazione di uno sfondo sfocato al ritorno nella schermata home</li>
        <li>Risolto un problema con la barra di stato che scompariva dopo lo spegnimento dello schermo</li>
        <li>Risolto un problema con l'acquisizione degli screenshot: quando si esegue uno screenshot e si va nella schermata Recenti, il dispositivo esegue uno screenshot di quest'ultimo</li>
        <li>Risolto un problema di visualizzazione della tastiera</li>
        <li>Risolto un problema che non consentiva il ridimensionamento della tastiera</li>
        <li>Risolto un problema che mostrava due contatti dopo l'aggiornamento</li>
        <li>Risolto un problema che comportava l'eliminazione di un'app spostata da una cartella nell'app drawer alla schermata home</li>
        <li>La funzionalità AOD è adesso disponibile anche durante la carica del dispositivo</li>
        <li>Risolto un problema che comportava la riproduzione di un rumore durante il collegamento delle cuffie Bluetooth</li>
        <li>Migliorate le interazione con le gesture</li>
      </ul>
      <figure>
        <img src="https://multiplayer.net-cdn.it/thumbs/images/2019/09/17/galaxy-note-10_jpg_1400x0_crop_upscale_q85.jpg"/>
      </figure>
      <ul>
        <li>
          <a href="https://www.hdblog.it/smartphone/articoli/n512733/samsung-galaxy-note-10-seconda-beta-android-10/">Fonte</a>
        </li>
      </ul>
    </article>
  </body>
</html>