<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.illibraio.it/giuse-alemanno-prosegue-il-racconto-della-mattanza-1254776/"/>
    <meta property="og:site_name" content="Il Libraio"/>
    <meta property="article:published_time" content="2019-11-18T00:09:00+00:00"/>
    <meta property="og:title" content="Giuse Alemanno prosegue il racconto della “Mattanza”"/>
    <meta property="og:description" content="Dopo &quot;Come belve feroci&quot;, Giuse Alemanno prosegue la sua irresistibile saga con &quot;Mattanza&quot;, che somiglia a un film di Tarantino raccontato, però, dalla penna di Verga..."/>
  </head>
  <body>
    <article>
      <h1>Giuse Alemanno prosegue il racconto della “Mattanza”</h1>
      <address><time datetime="2019-11-18T00:09:00+00:00">18 Nov 2019, 00:09</time> by <a rel="author" href="https://www.illibraio.it/author/redazione-il-libraio/" target="_blank">Redazione Il Libraio</a></address>
      <p><i>Dopo "Come belve feroci", Giuse Alemanno prosegue la sua irresistibile saga con "Mattanza", che somiglia a un film di Tarantino raccontato, però, dalla penna di Verga...<br/></i>I cugini <b>Santo e Massimo Sarmenta</b> lasciano il loro nascondiglio in <b>Val Camonica</b>. Con una scia di morti ammazzati alle spalle e una montagna di soldi in contanti a disposizione, si apprestano a iniziare <b>un nuovo capitolo della loro vita a Milano</b>.<br/>Grazie al professor Ciro Barrese, il dottor Santo Sarmenta va a prestare servizio nella clinica Santissima Maria Celeste. Massimo, detto “Mattanza” per le note caratteristiche, <b>si organizza per ritornare a Oppido Messapico e finire quello che i due cugini sognano da anni: vendicarsi di Costantino Ròchira e di tutti quelli che hanno collaborato allo sterminio della famiglia Sarmenta</b>. Non ci sarà pietà per nessuno di loro.</p>
      <figure>
        <img src="https://www.illibraio.it/wp-content/uploads/2019/11/mattanza-giuse-alemanno.jpg"/>
      </figure>
      <p>Ma tutto si complica: Santo <b>scopre che la clinica di Barrese nasconde orribili traffici illeciti</b>, che le lunghe braccia della <b>‘ndrangheta</b> arrivano ovunque, e che Ròchira è soltanto un burattino nelle mani di personaggi che stanno in alto, ma molto in alto…</p>
      <related>
        <a href="https://www.illibraio.it/come-belve-feroci-giuse-alemanno-885309/"/>
      </related>
      <p>Dopo<a href="https://www.illibraio.it/come-belve-feroci-giuse-alemanno-885309/"><i><b> Come belve feroci</b> </i></a>(Las Vegas Edizioni), lo scrittore manduriano <b>Giuse Alemanno </b>prosegue la sua irresistibile saga con <i><b>Mattanza</b> </i>(sempre edito da Las Vegas Edizioni): anche in questo caso somiglia a un film di Tarantino raccontato, però, dalla penna di Verga.</p>
    </article>
  </body>
</html>