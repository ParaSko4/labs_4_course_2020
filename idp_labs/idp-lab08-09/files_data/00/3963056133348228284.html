<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/mind_the_gap/contraccettivi_depressione_pillola_anticoncezionale_spirale_aifa_news-4870584.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Contraccettivi, l'allarme dell'Aifa: «Pillola, anello e spirale possono portare a depressione e istinti suicidi»"/>
    <meta property="og:description" content="I contraccettivi ormonali possono avere come effetto collaterale depressione e comportamenti suicidari: lo precisa l'Agenzia italiana del farmaco  (Aifa) in una nota informativa. Nella..."/>
  </head>
  <body>
    <article>
      <h1>Contraccettivi, l'allarme dell'Aifa: «Pillola, anello e spirale possono portare a depressione e istinti suicidi»</h1>
      <address>
        <time datetime="2019-11-18T00:00:00+00:00">18 Nov 2019</time>
      </address>
      <p>I <a href="https://www.ilmessaggero.it/t/contraccettivi/"><b>contraccettivi</b></a> ormonali possono avere come effetto collaterale depressione e comportamenti suicidari: lo precisa l'Agenzia italiana del farmaco  (<a href="https://www.ilmessaggero.it/t/aifa"><b>Aifa)</b></a> in una nota informativa. Nella lettera inviata ai medici, spiega che si è deciso di aggiornare le informazioni sul prodotto con questa nuova avvertenza, dopo una valutazione sulla sicurezza fatta in Europa sul rischio di comportamento suicidario e suicidio associati a depressione, nelle pazienti che usano contraccettivi ormonali.</p>
      <p>
        <a href="https://salute.ilmessaggero.it/medicina/anti_artrite_l_agenzia_europea_del_farmaco_con_cautela_in_pazienti_a_rischio_coaguli_sangue-4833441.html">Anti-artrite, l'Agenzia europea del farmaco: con cautela in pazienti a rischio coaguli sangue</a>
      </p>
      <p>L'umore depresso e la depressione sono effetti indesiderati noti associati ai contraccettivi ormonali. La depressione può essere grave ed è un fattore di rischio per l'insorgenza di comportamento suicidario e suicidio. Le pazienti devono quindi essere informate e contattare il proprio medico se notano cambiamenti d'umore e sintomi depressivi, anche se si presentano poco dopo l'inizio del trattamento. L'avvertenza vale per tutti i contraccettivi ormonali in vendita in farmacia, cioè<a href="https://www.ilmessaggero.it/t/pillola/"><b> pillola,</b></a> cerotto, anello vaginale, spirale e impianto per uso sottocutaneo.</p>
      <footer>Ultimo aggiornamento: 23:41<br/>© RIPRODUZIONE RISERVATA</footer>
      <related>
        <h4>APPROFONDIMENTI</h4>
        <a href="https://www.ilmessaggero.it/salute/medicina/anti_artrite_l_agenzia_europea_del_farmaco_con_cautela_in_pazienti_a_rischio_coaguli_sangue-4833441.html"/>
        <a href="https://www.ilmessaggero.it/salute/ricerca/sessualita_un_adolescente_su_3_a_17_anni_ha_gia_avuto_rapporti-4310676.html"/>
      </related>
    </article>
  </body>
</html>