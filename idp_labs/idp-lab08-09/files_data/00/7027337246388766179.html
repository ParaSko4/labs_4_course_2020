<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698978/%D8%B5%D8%AF%D9%88%D8%B1-%D8%AA%D8%AE%D8%B5%DB%8C%D8%B5-100-%D9%85%DB%8C%D9%84%DB%8C%D8%A7%D8%B1%D8%AF-%D8%AA%D9%88%D9%85%D8%A7%D9%86-%D8%A8%D8%A7%D8%A8%D8%AA-%D8%AA%D8%A7%D9%85%DB%8C%D9%86-%D8%B4%DB%8C%D8%B1-%D9%85%D8%AF%D8%A7%D8%B1%D8%B3"/>
    <meta property="og:site_name" content="عصر ايران"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="صدور تخصیص 100 میلیارد تومان بابت تامین شیر مدارس"/>
    <meta property="og:description" content="معاون رئیس جمهور و رئیس سازمان برنامه و بودجه، دستور تخصیص مبلغ یک‌هزار میلیارد ریال جهت پرداخت به وزارت آموزش و پرورش بابت تامین شیر مدارس را، ابلاغ کرد."/>
  </head>
  <body>
    <article>
      <h1>صدور تخصیص 100 میلیارد تومان بابت تامین شیر مدارس</h1>
      <address><time datetime="2019-11-18T00:00:00+00:00">18 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/27/1038373_908.jpg"/>
      </figure>
      <p>معاون رئیس جمهور و رئیس سازمان برنامه و بودجه، دستور تخصیص مبلغ یک‌هزار میلیارد ریال جهت پرداخت به وزارت آموزش و پرورش بابت تامین شیر مدارس را، ابلاغ کرد.</p>
      <p>به گزارش ایسنا، محمدباقر نوبخت معاون رئیس‌جمهور و رئیس سازمان برنامه و بودجه، دستور تخصیص مبلغ یک‌هزار میلیارد ریال جهت پرداخت به وزارت آموزش و پرورش بابت تامین شیر مدارس را، ابلاغ کرد.</p>
      <p>در نامه نوبخت به سازمان هدفمندسازی یارانه‌ها آمده است:</p>
      <p>«سازمان هدفمندسازی یارانه‌ها</p>
      <p>در اجرای ردیف ۱۸ جدول ذیل بند «الف» تبصره ۱۴ قانون بودجه سال ۱۳۹۸ کل کشور و جزء (۱) ماده ۳ آیین‌نامه اجرایی تبصره مذکور، بدین‌وسیله تخصیص آن سازمان به‌منظور پرداخت یارانه نقدی و غیرنقدی خانوارها به مبلغ یک‌هزار میلیارد (۱/۰۰۰/۰۰۰/۰۰۰/۰۰۰) ریال از محل منابع وصولی ذی‌ربط (در حساب آن سازمان نزد خزانه‌داری کل کشور) جهت پرداخت به وزارت آموزش و پرورش بابت تامین شیر مدارس تعیین می‌گردد تا برابر قوانین و مقررات هزینه نماید.</p>
      <p>محمدباقر نوبخت»</p>
    </article>
  </body>
</html>