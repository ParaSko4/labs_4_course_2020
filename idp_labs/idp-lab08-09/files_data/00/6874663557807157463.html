<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/local/articles/0,7340,L-3773950,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="יותר מדי נוסעים? רשות שדות התעופה תמשיך לעבות את מערך השאטלים בשדה"/>
    <meta property="og:description" content="מכרז חדש שפרסמה הרשות, לתגבור הסעות הטסים לטרמינלים, מראה כי מדיניות שמיים פתוחים גובה מחיר דווקא מחניוני נתב&quot;ג - שאינם מסוגלים לעמוד בעומס הנוסעים; התקשרות הרש&quot;ת עם חברת ההסעות ז'ק יולזרי תוארך עד סוף השנה"/>
  </head>
  <body>
    <article>
      <h1>יותר מדי נוסעים? רשות שדות התעופה תמשיך לעבות את מערך השאטלים בשדה</h1>
      <h2>מכרז חדש שפרסמה הרשות, לתגבור הסעות הטסים לטרמינלים, מראה כי מדיניות שמיים פתוחים גובה מחיר דווקא מחניוני נתב"ג - שאינם מסוגלים לעמוד בעומס הנוסעים; התקשרות הרש"ת עם חברת ההסעות ז'ק יולזרי תוארך עד סוף השנה</h2>
      <address><time datetime="2019-11-18T00:00:00+00:00">18 Nov 2019</time> by <a rel="author">תומר הדר</a></address>
      <p>מדיניות שמים פתוחים גובה מחיר דווקא מחניוני נתב"ג, שאינם מסוגלים לעמוד בעומס הנוסעים. כך עולה מתוכנו של מכרז חדש שמפרסמת רשות שדות התעופה - לתגבור של השאטלים שפועלים בחניוני שדה התעופה.</p>
      <p>לפי מסמכי רשות שדות התעופה, היא שכרה את שירותיה של חברת ההסעות ז'ק יולזרי, שסיפקה לה שישה אוטובוסים שיתגברו את מהלך ההסעות של הנוסעים אל הטרמינלים.</p>
      <figure>
        <img src="https://images1.calcalist.co.il/PicServer3/2019/08/12/926647/photo_2019_l.jpg"/>
        <figcaption>עומס בנתב"ג <br/>צילום: שאול גולן</figcaption>
      </figure>
      <p>עקרונית, ההתקשרות בין רשות שדות התעופה ובין ז'ק יולזרי היתה אמורה להסתיים – אך כעת תוארך עד סוף השנה.</p>
      <p>על פי דיווח רשות שדות התעופה: "נוכח הגידול בתנועת הנוסעים בנתב"ג ומצוקת החניה בשטח השדה, אישר מנכ"ל הרשות את הארכת שכירת האוטובוסים מחב' תור בוס והמוביל ז'ק יולזרי, לצורך תגבור מערך הסעות השאטלים בנתב"ג בחודשיים נוספים".</p>
      <p>כיום מפעילה רשות שדות התעופה חמישה חניונים בשטח נתב"ג: חניון טרמינל 1 לטווח ארוך, חניון טרמינל 1 לטווח קצר, וגם חניון טרמינל 3 לטווח ארוך הפועל לצד חניון טרמינל 3 לטווח קצר. במקביל להם פועל גם חניון הפנים – לטיסות לשדה התעופה רמון – אך בחניון זה לא מוצעים שירותי שאטל.</p>
    </article>
  </body>
</html>