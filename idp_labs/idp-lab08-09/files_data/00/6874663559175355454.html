<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/articles/0,7340,L-3773929,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="הקפאת ההליכים הולידה מהפך"/>
    <meta property="og:description" content="עתידן של 60 משפחות עובדי חברת כוכב אלומיניום הפך בן לילה משחור לוורוד בזכות החלטה אחת. איך כל זה קשור לעיצוב הבית הפרטי שלכם? סיפור מרגש"/>
  </head>
  <body>
    <article>
      <h1>הקפאת ההליכים הולידה מהפך</h1>
      <h2>עתידן של 60 משפחות עובדי חברת כוכב אלומיניום הפך בן לילה משחור לוורוד בזכות החלטה אחת. איך כל זה קשור לעיצוב הבית הפרטי שלכם? סיפור מרגש</h2>
      <address><time datetime="2019-11-18T00:00:00+00:00">18 Nov 2019</time> by <a rel="author">בשיתוף כוכב אלומניום</a></address>
      <p>איך אומרים ל-60 עובדים ללכת הביתה? במציאות הישראלית אנחנו חווים זאת לא אחת. רק בשנתיים האחרונות סגרו את דלתותיהם יותר מארבעה מפעלים ששלחו מאות עובדים לעתיד לא מזהיר במיוחד. בשאלה הזאת ביקש גיא כספי לא לעסוק, זאת משום שהוא החליט לרכוש את חברת האלומיניום כוכב שנכנסה להקפאת הליכים. העתיד שלה באותה העת היה בכיוון אחד ברור – התרסקות וסגירת שערים. קבוצת מטלפרס המתמחה במתן פתרונות לשוק הפרויקטלי, בה שותף כספי, בחרה להשקיע בכוכב אלומיניום ולהבריא אותה.</p>
      <p>היה במהלך הזה סיכון רב, אך מסתבר שההימור היה על הסוס הנכון. החברה שנרכשה התברגה בין הטופ של חברות האלומיניום בארץ. במטלפרס מסבירים שכאשר קבלו את ההחלטה לרכוש את החברה, שברשותה גם מפעל יצרני, היתה הבנה שהשינוי חייב להיות טוטאלי, מהיסוד, סוג של ניתוח כירורגי.</p>
      <figure>
        <img src="https://images1.calcalist.co.il/PicServer3/2019/11/18/948186/1NL.jpg"/>
        <figcaption>טשטוש הגבולות בין פנים לחוץ. אדריכלות: אייל לואי <br/>צילום: שי אפשטיין</figcaption>
      </figure>
      <p>
        <b>השקפת העולם של ההנהלה יצרה מהפך</b>
      </p>
      <p>ההנהלה החדשה של כוכב אלומיניום הוכיחה שהיא משקיפה על העולם דרך עדשות ורודות. הדבר הראשון היה הקמת מערך שירות דומה לזה שרואים במלונות בוטיק. הניהול החדש הסתבר כמתקדם יותר, כזה שגורם לעובדים להיות מעורבים, להיות חלק בתהליך, ובעיקר להבין שמה שהם עושים אמור בהמשך להשתלב בבית של מישהו שישתמש בחלון וייצפה לחוויית משתמש גבוהה. כשעובד מבין את זה, הוא רואה את הלקוח מולו ולא את המשימה היבשה לייצר חלון, כך הם מסבירים. באופן הזה החלה ההנהלה החדשה להנחיל את השקפת העולם שלה גם לעובדים. זה לכשעצמו היווה אבן דרך משמעותית בהבראה של החברה.</p>
      <p>שיטות הניהול החדשות סייעו להשלמת המהפך המלא של כוכב ויצרו מערך שלם שמתנהל על פי לוחות זמנים ברורים, כאשר הקשר עם הלקוח הוא לאורך כל התהליך. כוכב במתכונתה החדשה מנהלת היום את כל התהליך - מרגע יצירת הקשר הראשוני ועד התקנת החלון בבית הלקוח תחת קורת גג אחת – וכך גם הצוותים שמתקינים את החלון בסוף התהליך הם צוותים אורגניים של החברה. אין בישראל היום חברה שמעניקה את כל השירותים האלה תחת קורת גג אחת.</p>
      <p>
        <b>האדריכלים מהווים גושפנקה אותנטית מהשטח</b>
      </p>
      <p>כוכב היא תעשיה כחול לבן ב-100 אחוז - הכל מיוצר וקורה כאן בישראל. האדריכל איל בר שעובד עם כוכב, מברך על מערך השירות הזה ורואה בו חשיבות רבה עבורו ועבור הלקוח שלו: "חשוב מאוד עבורי שמי שלוקח את המידות בשטח, מי שמתאם את פרטי הביצוע מולי, מי שמכין ומרכיב את פריטי האלומיניום במפעל ומי שמתקין את המערכות בפועל בשטח עובד תחת אותה קורת הגג, ותחת אותם הסטנדרטים. העובדה שמערכות האלומיניום של הלקוח אינן יורדות לייצור לפני שחברת כוכב שולחת לאדריכל shop drawings לבדיקה ולאישור, חוסכת המון טעויות, אי הבנות ועוגמות נפש".</p>
      <p>גם האדריכל הושע קרופ שמנהל בימים אלו 10 פרויקטים אדריכליים במקביל בהם משולבות מערכות אלומיניום שונות של כוכב, מברך על הגישה השירותית: "חברת כוכב נותנת שירות מצויין והיא בין החברות הבודדות שמוציאות חוברות פרטים מסודרות ויושבת עם הלקוח לצורך מעבר ברמה של פרט, פרט לפני ירידה לביצוע".</p>
      <figure>
        <img src="https://images1.calcalist.co.il/PicServer3/2019/11/18/948186/1NL.jpg"/>
        <figcaption>דיוק אוריינטלי. אדריכלות: רות חובב <br/>צילום: שי אפשטיין</figcaption>
      </figure>
      <p>
        <b>חדשנות כערך ליבה באסטרטגיית הניהול החדשה</b>
      </p>
      <p>כשהייצור והשירות עברו מהפך התפנו בכוכב לטפל בפיתוח ובחדשנות. הדרישה הייתה לשפר עוד את מוצרי הדגל של החברה ולפתח חדשים נוספים. אחד הפיתוחים המשמעותיים שהובילו הוא מערכת ה- VERONA NEW AGE. מדובר במערכת שפותחה למיפתחים גדולים במיוחד המסוגלת לייצר כנף במידות של עד 18 מ"ר ומציעה מסילות סמויות ופרופיל דק במיוחד, המאפשרים למקסימום נוף להיכנס לחללי הפנים. הבעיה שזיהו בכוכב שכשמדובר במיפתחים רחבים וגבוהים במיוחד, מנגנון ההזזה שלהם הופך כבד מאוד, מה שמצריך להפעיל כח רב בכל פתיחה. בחברה ביקשו לפתח מערכת שמצד אחד תעניק פתרון למפתחי ענק, ומצד שני כזאת שתיפתח בדחיפה קלה בלבד. מערכת ה- VERONA NEW AGE נותנת בדיוק את זה ובתוך זמן קצר הפכה להיות ל- BEST SELLER כשמדובר בחלונות לבתים צמודי קרקע. מערכת זו מספקת בנוסף איכויות גבוהות מאוד של בידוד תרמי, השומר על מרקם אקלים אופטימאלי בחללי הפנים, ומסייע בצמצום ההוצאות על אנרגיה לחימום וקירור החלל. בר מספר על מערכת ה- VERONAשהותקנה בבית לקוחותיו: "מערכת ה- VERONA שולבה במספר פרויקטים שלי ברמת השרון. זאת מערכת ברמה מאוד גבוהה הן מבחינת הנראות המעודנת שלה, והן התפעול הנוח שלה. היא זכתה לשביעות רצון גבוהה מהלקוחות".</p>
      <p>ה- VERONA NEW AGE היא מערכת אחת מתוך תמהיל מוצרים חדשני שכוכב עובדת עליו. עם רכישתה הושקעו בחברה מאמצים ומשאבים רבים כדי לשנות את השקפת העולם של העובדים בחברה, אך חשוב היה להם לא פחות שגם הלקוח שמשקיף על החברה מבחוץ פנימה, יחוש את התהליכים, שירגיש בבית. קרופ שנמנה עם האדריכלים שהיו מעורבים בפיתוח חלק ממוצרי כוכב, מוסיף: "יצא לי להשתמש לא מעט בפרופיל ה- VERONA, לדעתי הבית הראשון עם VERONA היה בית שאני תכננתי. מדובר בפרופיל שנותן מענה מצויין למינימל האופנתי במחיר הגון ושפוי. לצד ה-VERONA גם הפרופיל הבלגי GHENT, ה-NEW YORK וה- BOSTON הם מוצרי כוכב שאני מרבה להשתמש בהם". קרופ מסביר שגם הם מעניקים מענה מדויק בפרמטרים של ניראות אסתטית, מחיר וחוויית משתמש.</p>
      <p>בקבוצת מטלפרס, משוכנעים שהם רק בראשית הדרך. הם העמידו על הרגליים חברה שעמדה לנעול את שעריה והרימו אותה בזמן קצר לשיאים משמעותיים, בכל היבט. המשובים שמגיעים מלקוחות פרטיים ואדריכלים מהווים עבורם גושפנקה טובה ומעודדת, ועם זאת הם מדגישים שעליהם להמשיך בחתירה אין סופית למצוינות. זה תהליך קבוע שאין לו תאריך תפוגה, הם מסכמים.</p>
      <p>
        <a href="https://www.cochav.co.il/">
          <b>למידע נוסף לחצו &gt;&gt;</b>
        </a>
      </p>
    </article>
  </body>
</html>