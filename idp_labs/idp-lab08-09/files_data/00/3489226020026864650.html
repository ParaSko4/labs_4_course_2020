<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/hpa-den-einai-pleon-paranomoi-oi-israhlinoi-oikismoi-sth-dytikh-oxthh"/>
    <meta property="og:site_name" content="Documento"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="ΗΠΑ: Δεν είναι πλέον παράνομοι οι ισραηλινοί οικισμοί στη Δυτική Όχθη"/>
    <meta property="og:description" content="Οι Ηνωμένες Πολιτείες δεν θεωρούν πλέον ότι οι δεκάδες εβραϊκοί οικισμοί που έχουν ιδρυθεί από το Ισραήλ στην κατεχόμενη Δυτική Όχθη αντίκεινται στο διεθνές δίκαιο, ανακοίνωσε ο υπουργός Εξωτερικών των ΗΠΑ Μάικ Πομπέο."/>
  </head>
  <body>
    <article>
      <h1>ΗΠΑ: Δεν είναι πλέον παράνομοι οι ισραηλινοί οικισμοί στη Δυτική Όχθη</h1>
      <address><time datetime="2019-11-18T00:00:00+00:00">18 Nov 2019</time> by <a rel="author">Newsroom</a></address>
      <h4>Οι Ηνωμένες Πολιτείες δεν θεωρούν πλέον ότι οι δεκάδες εβραϊκοί οικισμοί που έχουν ιδρυθεί από το Ισραήλ στην κατεχόμενη Δυτική Όχθη αντίκεινται στο διεθνές δίκαιο, ανακοίνωσε ο υπουργός Εξωτερικών των ΗΠΑ Μάικ Πομπέο.</h4>
      <p><i>«Η ίδρυση ισραηλινών οικισμών στη Δυτική Όχθη δεν είναι καθεαυτή ασύμβατη με το διεθνές δίκαιο»</i>, είπε ο επικεφαλής του Στέιτ Ντιπάρτμεντ, σε συνέντευξη Τύπου που παραχώρησε. Η απόφαση αυτή παρεκκλίνει από τη νομική γνωμοδότηση του υπουργείου Εξωτερικών των ΗΠΑ του 1978 που είχε αποφανθεί για τη μη νομιμότητα των οικισμών, όπου σήμερα ζουν 600.000 Ισραηλινοί.</p>
      <p>
        <b>Ο ΟΗΕ και μεγάλο μέρος της διεθνούς κοινότητας θεωρούν παράνομους τους οικισμούς.</b>
      </p>
      <p><b><i>«Αφού εξετάσαμε επιμελώς όλα τα επιχειρήματα αυτής της νομικής διαφωνίας (συμπεράναμε) ότι η ίδρυση αποικιών Ισραηλινών πολιτών στη Δυτική Όχθη δεν αντιτίθεται καθεαυτή στο διεθνές δίκαιο</i>»</b>, είπε ο Πομπέο.</p>
      <p>Ο πρωθυπουργός του Ισραήλ, <b>Μπέντζαμιν Νετανιάχου </b>χαιρέτισε αμέσως την απόφαση της Ουάσινγκτον για τους οικισμούς τονίζοντας ότι «επανορθώνει μια ιστορική αδικία» ενώ το υπουργείο Εξωτερικών ευχαρίστησε την κυβέρνηση του προέδρου Ντόναλντ Τραμπ για την υποστήριξή της στη χώρα.</p>
      <p>Ο <b>Νετανιάχου </b>είχε προτείνει πρόσφατα την προσάρτηση από το Ισραήλ ενός μέρους των εβραϊκών οικισμών στην κατεχόμενη Δυτική Όχθη.</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>