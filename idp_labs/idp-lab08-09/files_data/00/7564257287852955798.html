<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ruporzt.com.ua/kultura/134708-u-zhitomir-vdbudetsya-tvorcha-zustrch-z-olgoyu-gerasimyuk-ta-maryanoyu-savkoyu.html"/>
    <meta property="og:site_name" content="Рупор Житомира"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="У Житомирі відбудеться творча зустріч з Ольгою Герасим’юк та Мар’яною Савкою"/>
    <meta property="og:description" content="23 листопада о 16.00 у Львівській майстерні шоколаду (Майдан Перемоги, 7) відбудеться презентація книги «Я повернулася. Люблю» відомої української телеведучої та громадської діячки Ольги Герасим’юк. «Я повернулася. Люблю» - це збірка есеїв та дорожніх нотаток, до якої увійшли тексти за більше ніж десять років. Захопливі подорожі, знайомство з світом через призму людських доль і характерів, доленосні знайомства, втрати та віднайдення себе – про все це у чуттєвій розмові авторки з модераторкою Мар’яною Савкою. А вже о 18:00 запрошуємо на «ліниво-ніжний» концерт поетеси Мар'яни Савки та «Мар’яничів» «Говори зі мною». «Говори зі мною» - музично- поетичний проект від Тріо «Мар‘яничі». Це поезія Мар’яни Савки, Юрка Іздрика, Грицька Чубая. Пісні у стилі танго, блюзу, босанови авторства Мар‘яни в аранжуванні піаніста Юрія Романіва та гітариста Сергія Гуріна. За рік існування Тріо «Мар‘яничі» створило музичні перформанси «В саду зізнань», «Одного разу», «Дримбанґо», «Спів-Причетність». Концертувало у Львові, Києві, Одесі…"/>
  </head>
  <body>
    <article>
      <h1>У Житомирі відбудеться творча зустріч з Ольгою Герасим’юк та Мар’яною Савкою</h1>
      <address>
        <time datetime="2019-11-18T00:00:00+00:00">18 Nov 2019</time>
      </address>
      <p>23 листопада о 16.00 у Львівській майстерні шоколаду (Майдан Перемоги, 7) відбудеться презентація книги «Я повернулася. Люблю» відомої української телеведучої та громадської діячки Ольги Герасим’юк.<br/><br/>«Я повернулася. Люблю» - це збірка есеїв та дорожніх нотаток, до якої увійшли тексти за більше ніж десять років. Захопливі подорожі, знайомство з світом через призму людських доль і характерів, доленосні знайомства, втрати та віднайдення себе – про все це у чуттєвій розмові авторки з модераторкою Мар’яною Савкою. <br/><br/>А вже о 18:00 запрошуємо на «ліниво-ніжний» концерт поетеси Мар'яни Савки та «Мар’яничів» «Говори зі мною». «Говори зі мною» - музично- поетичний проект від Тріо «Мар‘яничі». Це поезія Мар’яни Савки, Юрка Іздрика, Грицька Чубая. Пісні у стилі танго, блюзу, босанови авторства Мар‘яни в аранжуванні піаніста Юрія Романіва та гітариста Сергія Гуріна. За рік існування Тріо «Мар‘яничі» створило музичні перформанси «В саду зізнань», «Одного разу», «Дримбанґо», «Спів-Причетність». Концертувало у Львові, Києві, Одесі, Тернополі, Дніпрі, Луцьку, Чернігові, Трускавці.<br/><br/>Тріо «Мар‘яничі»:<br/>Мар’яна Савка - фронтвумен гурту, поетка і видавчиня - концепція, вокал, дримба, тексти і мелодії.<br/>Юрій Романів, музичний керівник гурту - аранжування і клавішні.<br/>Сергій Гурін - акустична гітара, аранжування.<br/><br/>Вхід на всі події вільний.</p>
      <figure>
        <img src="http://ruporzt.com.ua/uploads/posts/2019-11/1574076683_m_afsha-copy2.jpg"/>
      </figure>
    </article>
  </body>
</html>