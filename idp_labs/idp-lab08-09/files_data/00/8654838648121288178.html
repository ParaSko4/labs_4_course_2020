<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/ps4-sconti-black-friday-sony-promozioni-ufficiali-usa.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="PS4 sconti Black Friday, Sony annuncia le promozioni ufficiali in USA"/>
    <meta property="og:description" content="Sony presenta gli sconti ufficiali per il Black Friday in USA, validi dal 24 novembre al 2 dicembre 2019, in attesa di conoscere quelli europei.. In attesa di conoscere le analoghe iniziative prev..."/>
  </head>
  <body>
    <article>
      <h1>PS4 sconti Black Friday, Sony annuncia le promozioni ufficiali in USA</h1>
      <h2>Sony presenta gli sconti ufficiali per il Black Friday in USA, validi dal 24 novembre al 2 dicembre 2019, in attesa di conoscere quelli europei.</h2>
      <address><time datetime="2019-11-18T00:00:00+00:00">18 Nov 2019</time> by <a rel="author" href="https://multiplayer.it/account/utente/138/gioru/articoli/" target="_blank">Giorgio Melani</a></address>
      <p>In attesa di conoscere le analoghe iniziative previste per l'Europa, <b>PlayStation USA</b> ha intanto già annunciato quando partiranno gli <b>sconti</b> ufficiali del <b>Black Friday</b> per <b>PS4</b> da parte di Sony in Nord America.<br/><br/>Mary Yee, VP del global marketing per Sony Interactive Entertainment è intervenuta sul blog PlayStation USA per annunciare il periodo in cui si terranno gli sconti del Black Friday e del Cyber Monday sui canali ufficiali di PlayStation: andranno <b>dal 24 novembre al 2 dicembre 2019</b>.<br/><br/>Ovviamente bisogna considerare che si tratta di sconti previsti per il <b>mercato americano</b>, dunque non è detto che corrispondano a quelli europei, visto che gli annunci ufficiali per il Vecchio Continente dovrebbero arrivare nel prossimo periodo.<br/><br/>Possiamo comunque farci un'idea sui soggetti che potrebbero rientrare nella promozione guardando l'iniziativa d'oltreoceano. Tra i vari sconti, troviamo i seguenti:</p>
      <ul>
        <li>Only On PlayStation <b>PS4 Bundle</b> per 199,99 dollari con PS4 1TB e <a href="https://multiplayer.it/giochi/the-last-of-us-remastered-per-ps4.html">The Last of Us: Remastered</a>, <a href="https://multiplayer.it/giochi/god-of-war-4-per-ps4.html">God of War</a> e <a href="https://multiplayer.it/giochi/horizon_a-per-ps4.html">Horizon Zero Dawn: Complete Edition</a></li>
        <li><b>PS4 Pro</b> a $299.99</li>
        <li><b>PS VR</b> Multi-game Bundle per $199.99 con PS VR Headset, PS Camera e voucher per scaricare cinque titoli PS VR: <a href="https://multiplayer.it/giochi/astro-bot-rescue-mission-per-ps4.html">Astro Bot Rescue Mission</a>, Skyrim VR, Resident Evil 7: Biohazard, Everybody's Golf VR e PlayStation VR Worlds</li>
        <li>PS VR Blood &amp; Truth + Everybody's Golf Bundle per $249.99 con PS VR Headset, PS Camera, due PS Move controller e i giochi Blood &amp; Truth e Everybody's Golf VR</li>
        <li>PS Gold Headset per $69.99</li>
        <li><b>DualShock 4</b> per $39.99</li>
        <li>Sconto del 25% su abbonamento <b>PlayStation Plus</b> annuale</li>
        <li><b>Giochi</b> esclusivi della serie Select PlayStation per $19.99 (MSRP) tra I quali Days Gone, Marvel's Spider-Man: Game of the Year Edition, MediEvil, Concrete Genie e MLB The Show 19</li>
        <li>Titoli PlayStation Hits per $9.99</li>
      </ul>
      <figure>
        <iframe data-src="https://twitter.com/PlayStation/status/1196439131959812096?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <ul>
        <li>
          <a href="https://blog.us.playstation.com/2019/11/18/playstation-2019-black-friday-cyber-monday-deals-revealed/">Fonte</a>
        </li>
      </ul>
    </article>
  </body>
</html>