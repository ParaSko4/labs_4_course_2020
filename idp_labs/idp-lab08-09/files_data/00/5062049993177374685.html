<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tenisovysvet.cz/article/detail/10712--denni-menu-18-11-2019-cesti-suvereni-kolar-smetl-portugalce-kopriva-nadelil-kanara"/>
    <meta property="og:site_name" content="Tenisový svět"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Denní menu, 18.11.2019: Čeští suveréni! Kolář smetl Portugalce, Kopřiva nadělil kanára"/>
    <meta property="og:description" content="Pouze dva čeští tenisté se během pondělí představiliv hlavní soutěži turnaje, a sice na antukovém challengeru v portugalském městě Maia. Zdeněk Kolář potvrdil roli velkého favorita , odpoledne svůj zvládl také Vít Kopřiva. Monika Kilnarová se na turnaji nižší kategorie v italském Solarinu nedostala přes kvalifikaci."/>
  </head>
  <body>
    <article>
      <h1>Denní menu, 18.11.2019: Čeští suveréni! Kolář smetl Portugalce, Kopřiva nadělil kanára</h1>
      <address>
        <time datetime="2019-11-18T00:00:00+00:00">18 Nov 2019</time>
      </address>
      <p>
        <b>Pouze dva čeští tenisté se během pondělí představiliv hlavní soutěži turnaje, a sice na antukovém challengeru v portugalském městě Maia. Zdeněk Kolář potvrdil roli velkého favorita , odpoledne svůj zvládl také Vít Kopřiva. Monika Kilnarová se na turnaji nižší kategorie v italském Solarinu nedostala přes kvalifikaci.</b>
      </p>
      <h3>Češi v akci</h3>
      <p><b>Kopřiva při jasné výhře nadělil kanára</b><br/>Vít Kopřiva (348.) ukončil sérii pěti porážek v řadě a zahraje si na halovém antukovém challengeru v Portugalsku o osmifinále. Dvaadvacetiletý Čech nedal v pondělí šanci domácímu Luisi Fariovi (802.), kterému povolil pouhé dva gemy (6:0, 6:2). Po výhře nad držitelem divoké karty, která se zrodila za pouhých 63 minut, čeká Kopřivu ve druhém kole patnáctý nasazený Egypťan Safwat (176.).</p>
      <p><b>Kolář na úvod challengeru nezaváhal</b><br/>Zdeněk Kolář (234.) splnil na halovém antukovém challengeru v portugalském městě Maia roli velkého papírového favorita a postoupil skrze Joaa Monteira (1915.) do druhého kola. Domácího držitele divoké karty porazil třiadvacetiletý Čech bez ztráty podání dvakrát 6:2. Utkání trvalo necelých 67 minut. O osmifinále si zahraje Kolář proti Italu Gianlucovi Magerovi (119.), turnajové čtyřce.</p>
      <p><b>Papík neuspěl ve druhém kole kvalifikace<br/></b>Tomáš Papík se do finále kvalifikace v egyptském Šarm aš-Šajch nedostal. Český hráč ve druhém kole prohrál s favorizovaným Italem, kterým byl Mauro De Maio, 6:7(2), 6:3, 6:10.</p>
      <p><b>Kilnarová ve finále kvalifikace ztratila vedení<br/></b>Monika Kilnarová (450.) se v italském Solarinu nekvalifikovala. Česká hráčka sice proti Federice Rossiové (-) získala úvodní sadu v poměru 6:4, následně však prohrála 3:6, 7:10.</p>
      <h4>Challenger Tour</h4>
      <p><b>Maia Open (muži, POR, 46 600 EUR, antuka – hala)</b><br/><u>1. kolo dvouhry</u><br/>Joao Monteiro (POR, 1915.) – <b>ZDENĚK KOLÁŘ (234.)</b> 2:6, 2:6<br/><b>VÍT KOPŘIVA (348.)</b> – Luis Faria (POR, 802.) 6:0, 6:2</p>
      <h4>ITF World Tennis Tour</h4>
      <p><b>Topspin Energy Cup, Solarino (ženy, ITA, 25 000 USD, tvrdý povrch)<br/></b><u>Finále kvalifikace</u><br/>MONIKA KILNAROVÁ (450.) – <b>Federica Rossiová (ITA, -)</b> 6:4, 3:6, 7:10</p>
      <p><b>Soho Square Egypt, Šarm aš-Šajch (muži, EGY, 15 000 USD, tvrdý povrch)</b><br/><u>2. kolo kvalifikace</u><br/><b>Mauro De Maio (ITA, 1380.)</b> – TOMÁŠ PAPÍK (-) 7:6(2), 3:6, 10:6</p>
      <footer>Filip Lefenda, Radek Štohl, foto: Roman Kučera – Tenisový svět</footer>
      <related>
        <h4>přečtěte si také</h4>
        <a href="https://www.tenisovysvet.cz/article/detail/10707--denni-menu-17-11-2019-pradova-zivotni-triumf-nevybojovala-v-souboji-o-titul-neuspela-ani-markova"/>
        <a href="https://www.tenisovysvet.cz/article/detail/10700--denni-menu-16-11-2019-gengel-s-papikem-ve-finale-padli-markova-se-priblizila-titulu"/>
      </related>
    </article>
  </body>
</html>