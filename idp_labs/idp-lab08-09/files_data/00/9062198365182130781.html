<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/makale/3376886/ekrem-sama/fisilti-batakligi"/>
    <meta property="og:site_name" content="Milli Gazete"/>
    <meta property="article:published_time" content="2019-11-18T00:30:00+00:00"/>
    <meta property="og:title" content="Fısıltı bataklığı"/>
    <meta property="og:description" content="Aslı astarı olmayan, yalana dolana dayalı, ama merak uyandıran, kulaktan kulağa fısıldayarak yayılan haber ve söylemlere fısıltı, bunları yayana da fısıltı gazetesi denilir."/>
  </head>
  <body>
    <article>
      <h1>Fısıltı bataklığı</h1>
      <address><time datetime="2019-11-18T00:30:00+00:00">18 Nov 2019, 00:30</time> by <a rel="author" href="https://www.milligazete.com.tr/yazar/ekrem-sama" target="_blank">Ekrem Şama</a></address>
      <p>Aslı astarı olmayan, yalana dolana dayalı, ama merak uyandıran, kulaktan kulağa fısıldayarak yayılan haber ve söylemlere fısıltı, bunları yayana da fısıltı gazetesi denilir.</p>
      <p>Çoğu zaman kasıtlı çıkarılır bu fısıltılar. Birilerini rezil veya vezir etmek amaçlı.</p>
      <p>Geçtiğimiz 18 yıl içinde bu amaçla çok fısıltılar yayılmış, birçokları da bu fısıltıları gerçek zannedip bastığı zeminden kayıp gitmiştir. Bugün geriye dönüp bu fısıltılara baktığımızda gerçekliği bir tarafa bırakın, ne kadar trajikomik manzaralar oluşturduğunu görürüz. Bu yazımızda bunlardan bazı örnekler vermek istiyoruz.</p>
      <p>* Erbakan ile bu iş olmaz.</p>
      <p>* Erbakan ile Erdoğan’ın muhteşem bir planı…</p>
      <p>* Aslında biz Erbakan’ı Cumhurbaşkanı yapmak için onun emriyle kurulduk.</p>
      <p>* Köprüyü geçene kadar ayıya dayı demek lazım da ondan ABD ile işbirliği yapıyoruz.</p>
      <p>* Amerika’yı arkana almadan hiçbir şey yapamazsın.</p>
      <p>* Ortak akıl, kolektif akıl, bizim şiarımız olacak.</p>
      <p>* BOP, Büyük Osmanlı Projesi demek, bekle ve gör.</p>
      <p>* Erbakan ve avenesi Ergenekon’un dinci ayağıdır.</p>
      <p>* İsrail’e “van minüt” diyebilen başka bir lider tanıyor musunuz?</p>
      <p>* Menderes’i. Özal’ı yediler, Reis’i yedirmeyiz.</p>
      <p>* AK Parti gitsin de CHP mi gelsin?</p>
      <p>* Sen sus, Reis’in bir bildiği vardır elbet.</p>
      <p>* Recep planlıyor, Tayyip yapıyor, Erdoğan anlatıyor.</p>
      <p>* Savaş uçağı bu! Fabrikası elbette gizli bir yerdedir!</p>
      <p>* Reis tavuk gütmüyor kardeşim, devlet yönetiyor, devlet!</p>
      <p>* Zinanın cezasını CHP devrinde Anayasa Mahkemesi kaldırdı, Reis’e iftira etme, Allah’tan kork!</p>
      <p>* Arap Baharı ile diktatörlükler devrilecek, Türkiye modeli uygulanacak.</p>
      <p>* Zalim Kaddafi’nin öldürülmesi iyi oldu. Erbakan’a yaptıklarını unuttunuz mu?</p>
      <p>* Kamalak, zalim Esed’e ayet hediye edecek kadar alçaldı.</p>
      <p>* Yeni plakalar: 82 Kerkük, 83 Suriye.</p>
      <p>* G-20, yani 20 gelişmiş ülke Türkiye’de toplanıyor. İşte gücün göstergesi.</p>
      <p>* Gazze’de bayram havası var, Reis ablukayı kaldırdı.</p>
      <p>* Gazze’ye ziyaret yürek ister, Reis’in yüreği gibi.</p>
      <p>* Davutoğlu gibi bir hoca Reis’in yerine seçildi. Şimdi destek olmak gerek.</p>
      <p>* Reis’i sırtından hançerleyen Davutoğlu bile olsa kovulur elbet. Büyüksün Reis!</p>
      <p>* Hayvancılık gerilemedi, et yiyenlerin sayısı arttı. Çünkü milli gelir arttı.</p>
      <p>* Millet İttifakı demek, KeMAL ile TeMAL’in birliği demek.</p>
      <p>* HDP’yi 54 milletvekili kazandırarak meclise sokan Saadet’tir.</p>
      <p>* CHP’ye 12 milletvekili kazandırarak Erbakan’ın kemiklerini sızlattınız.</p>
      <p>* Milli Görüşçü kardeş, beka sorunu varken bari ayrılık çıkarma, bu sefer AKP’ye oy ver.</p>
      <p>* Amerika, parasını verdiğimiz silahları vermiyorsa biz de kendimiz üretiriz.</p>
      <p>* Bundan önce Reis çok hatalar yaptı, tamam ama artık ustalaştı. Mecburuz oy vermeye.</p>
      <p>* Gıda teröristlerinin beli tanzim satışla kırılıyor.</p>
      <p>* Türkiye kurtuluş savaşında, bunlar domates, patates derdinde.</p>
      <p>* Saadet’ten özür diledi ya, başka ne istersiniz?</p>
      <p>* Reis içine girdiği FETÖ ve BOP’u yıktı. Sıra NATO’da.</p>
      <p>* Reis’i kıskanmakta haklısınız. Çünkü onu dünya kıskanıyor.</p>
      <p>* Mutlu musunuz Saadetçiler? İstanbul’a CHP geldi.</p>
      <p>Fısıltılarla başka neler yayılmış neler.</p>
      <p>Ama yer darlığı sebebiyle yazmamız mümkün değil. Ancak umulur ki, bu trajikomik fısıltılara kanıp da ayağı kayan kardeşlerimiz, artık gerçekleri görmüşlerdir. Bu yalanları yayan kimseler de tevbe etmeli ve fısıltı gazetesi yazarlığından vazgeçmelidir.</p>
      <h3>YALAN FISILTILAR</h3>
      <p>Fısıltılar yayılır hemence,</p>
      <p>Öte yakadan beri yakaya!</p>
      <p>Yakında demir gibi bir pençe,</p>
      <p>Yapışır o yalancı yakaya!</p>
      <figure>
        <img src="https://www.milligazete.com.tr/sites/71/uploads/2019/11/17/large/ekrem-sama.jpg?r=8b62fe79d5a12a23396360e16bf55f64"/>
      </figure>
      <related>
        <h4># YAZARIN DİĞER YAZILARI</h4>
        <a href="https://www.milligazete.com.tr/makale/3301681/ekrem-sama/beraber-yuruduler-bu-yollarda"/>
        <a href="https://www.milligazete.com.tr/makale/3282273/ekrem-sama/gayret-zamani-cihat-zamani"/>
        <a href="https://www.milligazete.com.tr/makale/3224006/ekrem-sama/teror-ve-terorist"/>
        <a href="https://www.milligazete.com.tr/makale/3214898/ekrem-sama/asil-cibanbasi-amerika"/>
        <a href="https://www.milligazete.com.tr/makale/3192687/ekrem-sama/ayaklar-yere-bastikca"/>
        <a href="https://www.milligazete.com.tr/yazar/ekrem-sama"/>
      </related>
    </article>
  </body>
</html>