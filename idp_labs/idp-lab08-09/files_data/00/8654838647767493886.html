<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/whatsapp-video-mp4-mette-a-rischio-dispositivi-android-ios.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="WhatsApp: un video MP4 mette a rischio i dispositivi android e iOS"/>
    <meta property="og:description" content="Un nuovo video MP4 condiviso su WhatsApp mette a rischio i dati degli utenti e installa virus: ecco come mettere in sicurezza smartphone android e dispositivi iOS.. Una nuova minaccia tecnologica ..."/>
  </head>
  <body>
    <article>
      <h1>WhatsApp: un video MP4 mette a rischio i dispositivi android e iOS</h1>
      <h2>Un nuovo video MP4 condiviso su WhatsApp mette a rischio i dati degli utenti e installa virus: ecco come mettere in sicurezza smartphone android e dispositivi iOS.</h2>
      <address><time datetime="2019-11-18T00:00:00+00:00">18 Nov 2019</time> by <a rel="author" href="https://multiplayer.it/account/utente/1728620/simone_93/articoli/" target="_blank">Simone Pettine</a></address>
      <p>Una nuova <b>minaccia</b> tecnologica è stata identificata proprio in queste ore: si diffonde negli smartphone android e nei dispositivi iOS degli utenti, attraverso la piattaforma di messaggistica istantanea <b>WhatsApp</b>. Ma come funziona questa <b>vulnerabilità</b>? Ed è possibile arginare la minaccia? <br/>Dopo la <a href="https://multiplayer.it/notizie/whatsapp-gif-falla-sicurezza.html">GIF</a> portatrice di virus è il turno di un <b>video MP4</b>: quest'ultimo, una volta inviato ad un utente su WhatsApp, compromette il sistema operativo. Da remoto, infatti, è possibile mettere in azione determinati processi sul <b>dispositivo android e iOS</b> in questione, arrecando seri danni, rubando le informazioni dell'utente, installando malware, e molto altro ancora. Questo perché il video MP4 in questione, ovviamente, è solo apparentemente un filmato: contiene invece dei file maligni creati ad hoc. <br/>Facebook ha già confermato di essere al lavoro per risolvere la situazione, inoltre pare che il <b>virus</b> tramite video MP4 colpisca le versioni meno recenti di WhatsApp. Aggiornate immediatamente i vostri dispositivi e le vostre App; qui di seguito le <b>versioni di WhatsApp android e iOS più a rischio</b>:</p>
      <ul>
        <li>Versione android precedente alla 2.19.274</li>
        <li>Versione iOS precedente alla 2.19.100</li>
        <li>Versione client Enterprise precedente alla 2.25.3</li>
        <li>Versioni Windows Phone precedenti alla 2.18.368, quest'ultima inclusa</li>
        <li>Versioni Business per Android precedenti alla 2.19.104</li>
        <li>Versioni Business per iOS precedenti alla 2.19.100.</li>
      </ul>
      <figure>
        <img src="https://multiplayer.net-cdn.it/thumbs/images/2019/10/18/whatsapp-beta-splash-screen-1_jpg_1400x0_q85.jpg"/>
      </figure>
      <ul>
        <li>
          <a href="https://www.forbes.com/sites/zakdoffman/2019/11/16/new-whatsapp-threat-confirmed-android-and-ios-users-at-risk-from-malicious-video-files/#516a828665ab">Fonte</a>
        </li>
      </ul>
    </article>
  </body>
</html>