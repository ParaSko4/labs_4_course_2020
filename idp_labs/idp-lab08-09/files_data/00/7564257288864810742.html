<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ruporzt.com.ua/oblasni_novini/134725-volodimir-shirma-provv-zasdannya-orgkomtetu-z-pdgotovki-vdznachennya-v-oblast-150-rchchya-les-ukrayinki.html"/>
    <meta property="og:site_name" content="Рупор Житомира"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Володимир Ширма провів засідання оргкомітету з підготовки відзначення в області 150-річчя Лесі Українки"/>
    <meta property="og:description" content="В обласній раді 18 листопада під керівництвом голови обласної ради Володимира Ширми відбулось перше засідання організаційного комітету з підготовки та відзначення в області 150-річчя з дня народження від дня народження видатної письменниці, поетеси та громадського діяча Лесі Українки.Разом із заступницею голови облдержадміністрації Наталією Остапченко, членами оргкомітету було опрацьовано низку питань, складено план заходів та окреслені наступні кроки.Відповідно до Постанови Верховної Ради України «Про відзначення 150-річчя з дня народження Лесі Українки » 25 лютого 2021 року на державному рівні мають відбутися масштабні заходи.Масштабні заходи заплановано і на Житомирщині – батьківщині славетної поетеси.Основним завданням для області є реконструкція Новоград-Волинського літературно-меморіального музею Лесі Українки. Згідно з проєктно-кошторисною документацією, яка наразі розробляється, орієнтовна вартість будівельних робіт складає 17 млн. 600 тис. грн.Нагадаємо, що на виготовлення проєктно-кошторисної документації…"/>
  </head>
  <body>
    <article>
      <h1>Володимир Ширма провів засідання оргкомітету з підготовки відзначення в області 150-річчя Лесі Українки</h1>
      <address>
        <time datetime="2019-11-18T00:00:00+00:00">18 Nov 2019</time>
      </address>
      <figure>
        <img src="http://ruporzt.com.ua/uploads/posts/2019-11/1574100732_yjr6.jpg"/>
      </figure>
      <p>В обласній раді 18 листопада під керівництвом голови обласної ради Володимира Ширми відбулось перше засідання організаційного комітету з підготовки та відзначення в області 150-річчя з дня народження від дня народження видатної письменниці, поетеси та громадського діяча Лесі Українки.<br/><br/>Разом із заступницею голови облдержадміністрації Наталією Остапченко, членами оргкомітету було опрацьовано низку питань, складено план заходів та окреслені наступні кроки.<br/><br/>Відповідно до Постанови Верховної Ради України «Про відзначення 150-річчя з дня народження Лесі Українки » 25 лютого 2021 року на державному рівні мають відбутися масштабні заходи.<br/><br/>Масштабні заходи заплановано і на Житомирщині – батьківщині славетної поетеси.<br/><br/>Основним завданням для області є реконструкція Новоград-Волинського літературно-меморіального музею Лесі Українки. Згідно з проєктно-кошторисною документацією, яка наразі розробляється, орієнтовна вартість будівельних робіт складає 17 млн. 600 тис. грн.<br/><br/>Нагадаємо, що на виготовлення проєктно-кошторисної документації у травні поточного року обласна рада своїм рішення виділили 600 тис. грн.<br/><br/>Членкиня оргкомітету, депутатка обласної ради Олена Галагуза запропонувала у рамках підготовки до відзначення ювілею Лесі Українки в Житомирі створити на будинках серію муралів , присвячених як самій поетесі, так і її творчості.<br/><br/>Володимир Ширма наголосив, що підходити до підготовки заходів потрібно комплексно: «Леся Українка - це один із символів Житомирщини. Наша мета – достойно зустріти цей ювілей. А тому до підготовки слід підійти комплексно, концептуально та по-сучасному».</p>
    </article>
  </body>
</html>