<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/neprijateljski-i-prljavo-mesi-i-kavani-u-klincu-urugvajci-tukli-argentinci-izbegli-poraz-u-92-minutu-video/342829"/>
    <meta property="og:site_name" content="MozzartSport"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Neprijateljski i prljavo! Mesi i Kavani u klinču, Urugvajci tukli, Argentinci izbegli poraz u 92. minutu (VIDEO)"/>
    <meta property="og:description" content="Kako se jedan prijtaljski meč pretvorio u obračun bez ikakvog respekta"/>
  </head>
  <body>
    <article>
      <h1>Neprijateljski i prljavo! Mesi i Kavani u klinču, Urugvajci tukli, Argentinci izbegli poraz u 92. minutu (VIDEO)</h1>
      <h2>Kako se jedan prijtaljski meč pretvorio u obračun bez ikakvog respekta</h2>
      <address>
        <time datetime="2019-11-18T00:00:00+00:00">18 Nov 2019</time>
      </address>
      <p>
        <b>Rezultat nije bio u prvom planu, a igralo se kao da je presudna bitka za bodove. Tako je kada ukrstiš Argentince i Urgugvajce, pa se prijateljski meč u Tel Avivu pretvorio u ozbiljno prljav obračun, koji je na kraju završen nerešenim rezultatom - 2:2 (0:1).</b>
      </p>
      <p>Vatra između dve strane proključala je na poluvremenu, kada su u verbalni sukob ušli <b>Lionel Mesi</b> i <b>Edinson Kavan</b>i. Argentinski mediji su uspeli brzo da dešifruju šta su dvojica igrača poručila jedan drugom. Golgeter Pari Sen Žermena je asa Barselone navodno upitao "<b>da li hoćeš da se biješ?"</b>, a ovaj mu je uzvratio "<b>kad god hoćeš"</b>. Tada su ostali igrači sprečili verbalni sukob, koji je navodno trajao i ispred svlačinica na poluvremenu.</p>
      <figure>
        <iframe src="https://www.youtube.com/embed/Z-RlHWmtJfY" width="425" height="349" data-service="Youtube" scrolling="no"/>
      </figure>
      <p>Taj trenutak prouzrokovala je serija prljavih startova, pre svega urugvajskih igrača, što je nastavljeno i u drugom poluvremenu, istina, u nešto blažoj meriu. <b>Mesija</b> je žestoko pokosio <b>Vesino</b>, dok je na <b>Dibalu</b> krvnički startovao <b>Godin</b>. Urugvajci tokom čitavog prvog poluvremena nisu štedeli <b>Mesija</b>, bukvalno su ga tukli sa svih strana, a u tome je intenzivno učestovavo i <b>Kavani</b>, pa je reakcija Barinog majstora na poluvremenu bila apsolutno opravdana.</p>
      <p>Urugvajci su poveli golom upravo <b>Kavanija</b> u 34. minutu, nakon dodavanja <b>Suareza</b>. Argentina je izjednačila preko <b>Aguera</b>, kojeg je <b>Mesi</b> odlično pogodio u 63. minutu. Ipak, samo pet minuta kasnije <b>Suarez</b> je prvo lukavo iznudio faul <b>Pecelje</b> na ivici kaznenog prostora, a onda sjajno pogodio <b>Andradeovu </b>mrežu.</p>
      <p>Ipak, Gaučosi su bili odlučni da dođu do izjednačenja i u tome su uspeli u drugom minutu nadoknade. Prethodno je <b>Kaseres</b> igrao rukom u svom kaznenom prostoru, a onda je <b>Mesi</b> preuzeo odgovornost i postavio konačan rezultat meča. Nakon toga je izbio još jedan konflikt, ali je meč uspešno završen.</p>
      <figure>
        <iframe src="https://www.youtube.com/embed/L64dvlIIlew" width="425" height="349" data-service="Youtube" scrolling="no"/>
      </figure>
      <p><b>Foto</b>: <i>Reuters</i></p>
    </article>
  </body>
</html>