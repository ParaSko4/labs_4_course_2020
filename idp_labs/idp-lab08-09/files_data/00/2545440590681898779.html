<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/dunya/irandan-gosterilere-destek-veren-abdye-tepki/1648628"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="İran'dan gösterilere destek veren ABD'ye tepki"/>
    <meta property="og:description" content="İran Dışişleri Bakanlığı Sözcüsü Abbas Musevi, &quot;ABD'nin ekonomik terörizmi altındaki İran halkıyla dayanışma açıklaması çok ilginç.&quot; dedi."/>
  </head>
  <body>
    <article>
      <h1>İran'dan gösterilere destek veren ABD'ye tepki</h1>
      <h2>İran Dışişleri Bakanlığı Sözcüsü Abbas Musevi, "ABD'nin ekonomik terörizmi altındaki İran halkıyla dayanışma açıklaması çok ilginç." dedi.</h2>
      <address><time datetime="2019-11-18T00:00:00+00:00">18 Nov 2019</time> by <a rel="author">Muhammet Kurşun  </a></address>
      <h4>Tahran</h4>
      <p><b>İran Dışişleri Bakanlığı Sözcüsü Abbas Musevi</b>, <b>ABD Dışişleri Bakanı Mike Pompeo'nun </b>İran'da benzin zammına karşı düzenlenen gösterilere verdiği desteğin samimiyetten uzak olduğunu söyledi.</p>
      <p>Sözcü Musevi, İran devlet medyasına yaptığı açıklamada, Pompeo'nun destek verdiği gösterilerin İran halkının genelinin tutumunu yansıtmadığını ifade etti.</p>
      <p>Pompeo'nun açıklamasını "samimiyetsiz ve iki yüzlü" olarak nitelendiren Musevi, bu ifadelerin İran halkıyla dertlenme amacı taşımaktan uzak olduğunu ve ABD'nin İran ile ilgili kötü niyet taşıdığını savundu.</p>
      <p>Musevi, "ABD'nin ekonomik terörizmi altındaki İran halkıyla dayanışma açıklaması çok ilginç. Bu kişi (Pompeo) daha önce de İran'ın halkının teslim olması için aç bırakılması gerektiğini söylemişti." ifadelerini kullandı.</p>
      <p>ABD Dışişleri Bakanı Pompeo, cuma gününden bu yana devam eden gösterilere destek vererek İran halkının yanında olduğunu açıklamıştı.</p>
      <related>
        <a href="https://www.aa.com.tr/tr/dunya/irandan-gosterilere-destek-veren-abdye-tepki/1648628"/>
        <a href="https://www.aa.com.tr/tr/dunya/iranda-benzin-zammindan-elde-edilen-gelirin-bir-kismi-halka-dagitilacak/1648620"/>
        <a href="https://www.aa.com.tr/tr/dunya/tahranda-devlete-ait-binalar-ve-is-yerleri-atese-verildi/1648481"/>
        <a href="https://www.aa.com.tr/tr/dunya/abdden-iranli-gostericilere-destek-mesaji/1648268"/>
        <a href="https://www.aa.com.tr/tr/dunya/iran-cumhurbaskani-ruhani-benzinin-ucuz-olmasindan-asil-kazancli-cikanlar-kacakcilar/1648171"/>
        <a href="https://www.aa.com.tr/tr/dunya/irandaki-gosterilerde-1000-kisi-gozaltina-alindi-/1647795"/>
      </related>
    </article>
  </body>
</html>