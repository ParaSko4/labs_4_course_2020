<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/mondo/bambino_guida_autostrada_social_mamma_indagata-4870864.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Russia, fa guidare il figlio di sei anni in autostrada e condivide il video sui social: mamma indagata"/>
    <meta property="og:description" content="Una madre russa è stata indagata dalla polizia e dai servizi di assistenza all’infanzia per un video pubblicato sui social che mostra suo figlio di sei anni mentre guida una macchina su..."/>
  </head>
  <body>
    <article>
      <h1>Russia, fa guidare il figlio di sei anni in autostrada e condivide il video sui social: mamma indagata</h1>
      <address><time datetime="2019-11-18T00:00:00+00:00">18 Nov 2019</time> by <a rel="author">Alix Amer</a></address>
      <p>Una madre russa è stata indagata dalla polizia e dai servizi di assistenza all’infanzia per un video pubblicato sui social che mostra suo figlio di sei anni mentre guida una macchina su un’autostrada a 80 miglia all’ora. <b>Agina Altynbayeva</b>, 29 anni, aveva messo suo figlio al volante della sua Hyundai Solaris su un’autostrada deserta nella regione del <b>Tatarstan</b>. Il filmato scioccante mostra il ragazzo che sembra avere il controllo della macchina mentre si vede il quadrante di velocità toccare 130 miglia all’ora (130 km/h). Oltre ad essere evidentemente ben al di sotto dei 18 anni il bambino stava infrangendo il limite di velocità della strada che era di 120 km/h.</p>
      <p>
        <a href="https://www.ilmessaggero.it/italia/incidente_muore_ragazzo_daniele_burelli_ruba_macchina_madre_friuli_ultime_notizie-4868607.html">Incidente con l'auto presa alla madre, muore a 16 anni. Il post dei genitori: «Non fate str...»</a>
      </p>
      <p>Secondo alcuni rapporti della polizia il bambino è noto per aver subito un intervento chirurgico agli occhi questa estate. La signora Altynbayeva ha reagito furiosamente alle critiche ricevute dopo aver pubblicato i filmati sui suoi social media. Chiamando il video “Happy Son”, la madre di quattro figli ha commentato: «Vivo come voglio. Non mi pento di nulla, sono calma per tutto. Non ho bisogno dei tuoi giudizi». E ancora: «Non hai provato a vivere la mia vita. Non hai il diritto di giudicarmi. Sono orgogliosa che i miei figli possano facilmente guidare una macchina». Altynbayeva - che ha lavorato nella pubblicità e in un’impresa di autonoleggio - ha affermato di aver permesso ai suoi figli di guidare l’auto come compensazione per l’assenza del padre dalla casa di famiglia. Per lo stesso motivo, sta insegnando loro a sparare, ha aggiunto. «Adoro ogni minuto di questa vita trascorsa con i miei ragazzi. Mi piace tanto essere una madre. Mi piace passare tutto il mio tempo solo con i miei amati figli».</p>
      <p>Quando le è stato riferito di essere stata denunciata alla polizia per il video ad alta velocità, ha risposto: “Fottetevi tutti. Esiste una legge ma non dice che i bambini non possano stare al volante». Alle persone che l’hanno attaccata, ha detto: «Non mi interessa la tua vita privata e vorrei che fosse reciproco...Faccio tutto bene, e se pensi che non sia giusto, è un tuo problema».<br/>La polizia e le autorità di assistenza all’infanzia hanno avviato un’indagine preliminare dopo la pubblicazione del video, secondo quanto riferito dal ministero degli interni del Tatarstan.<br/>«Prima di tutto, la donna sarà ascoltata insieme ai parenti dagli agenti della GIBDD (polizia stradale russa) e sicuramente verranno prese delle misure» ha detto il portavoce del ministero. «Nel caso in cui questi parenti risultassero insufficienti, prenderemo in considerazione l’invito della madre a un incontro con la commissione per gli affari giovanili». Prima Altynbayeva è stata criticata per un altro video in cui ha guidato con un bambino in grembo. Il figlio maggiore ha nove anni e il più giovane nove mesi. </p>
      <footer>Ultimo aggiornamento: 21:35<br/>© RIPRODUZIONE RISERVATA</footer>
      <related>
        <h4>APPROFONDIMENTI</h4>
        <a href="https://www.ilmessaggero.it/fotogallery/mondo/russia_mamma_fa_guidare_figlio_di_anni_autostrada_130_subito_dopo_posta_video_sui_social_viene_indagata-4870863.html"/>
        <a href="https://www.ilmessaggero.it/italia/incidente_muore_ragazzo_daniele_burelli_ruba_macchina_madre_friuli_ultime_notizie-4868607.html"/>
      </related>
    </article>
  </body>
</html>