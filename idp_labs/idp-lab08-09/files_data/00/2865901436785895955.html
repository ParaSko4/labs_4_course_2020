<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/barovic-se-vraca-u-januaru/342789"/>
    <meta property="og:site_name" content="MozzartSport"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Barović se vraća u januaru"/>
    <meta property="og:description" content="Uskoro opet na parketu"/>
  </head>
  <body>
    <article>
      <h1>Barović se vraća u januaru</h1>
      <h2>Uskoro opet na parketu</h2>
      <address>
        <time datetime="2019-11-18T00:00:00+00:00">18 Nov 2019</time>
      </address>
      <p>Budućnost iz Podgorice bi uskoro mogla da dobije novo "pojačanje". Kako pišu crnogorski mediji,<b> Filip Barović</b> će uskoro da se vrati na parket posle teže povrede, a to bi trebalo da se dogodi u januaru.</p>
      <p>O svemu tome pričao je i trener Budućnosti <b>Petar Mijović</b>.<br/>“<b>Filip Barović je u trenažnom procesu sa našim kondicionim trenerom. Mi očekujemo da nakon Nove godine, dakle u prvim danima januara, on bude u treningu sa ekipom</b>”, objasnio je trener <b>Petar Mijović</b>.</p>
      <p>Podgoričani su trenutno zasluženo na vrhu ABA lige i imaju odličan niz otkako je <b>Mijović </b>preuzeo ekipu.<br/>“<b>Sve ono što smo pokazali u poslednjih mesec dana, i u ABA i u Evrokupu i pored nekih nesrećnih poraza, je dokaz da ekipa ide na bolje. I mislim da možemo očekivati da ekipa nastavi da raste u narednom periodu</b>” zaključio je <b>Petar Mijović</b>.</p>
      <p>Podsetimo da je Budućnost danas dovela <b>Šona Kilpatrika </b>što je za mnoge bila iznenađujuća vest s obzirom na to da se taj igrač blisko povezivao sa Partizanom.</p>
      <p>FOTO: MN Press</p>
      <figure>
        <img src="https://mozzartsport.com/upload/CKEditor/Baneri/13.-Festival-Vitezovo-prolec%CC%81e-1080x1080.jpg"/>
      </figure>
      <p> </p>
    </article>
  </body>
</html>