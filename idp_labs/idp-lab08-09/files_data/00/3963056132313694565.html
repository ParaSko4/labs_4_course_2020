<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/sport/tennis/coppa_davis_italia_fognini_berrettini_oggi_ultime_notizie-4870938.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Coppa Davis, Berrettini lotta ma cede a Shapovalov: Italia ko contro il Canada, ma il doppio è azzurro"/>
    <meta property="og:description" content="Comincia con una sconfitta l'avventura dell'Italia nella nuova Coppa Davis allargata. A Madrid gli azzurri, opposti al Canada, hanno perso i due singolari che di fatto sanciscono il ko, nella..."/>
  </head>
  <body>
    <article>
      <h1>Coppa Davis, Berrettini lotta ma cede a Shapovalov: Italia ko contro il Canada, ma il doppio è azzurro</h1>
      <address>
        <time datetime="2019-11-18T00:00:00+00:00">18 Nov 2019</time>
      </address>
      <p>Comincia con una sconfitta l'avventura dell'Italia nella nuova Coppa Davis allargata. A Madrid gli azzurri, opposti al Canada, hanno perso i due singolari che di fatto sanciscono il ko, nella speranza che il doppio possa mitigare il risultato (alla fase successiva passano anche le migliori seconde).</p>
      <p>In apertura di giornata un Fabio Fognini sotto tono non ha sfruttato l'occasione rappresentata dal forfait del fortissimo Next Gen Auger-Aliassime, rimpiazzato da Vasek Pospisil, numero 150 del mondo, ottimo doppista ma tutt'altro che trascendentale in singolare. Il canadese si è imposto in due set, 7-6 (5) 7-5, dopo un'ora a 49 minuti.</p>
      <p>A seguire è andata in scena la sfida tra i due numeri 1: Matteo Berrettini da una parte e Denis Shapovalov dall'altro. L'ha spuntata l'Under 21 di origini russo-israeliane al termine di una spettacolare battaglia finita quattro minuti prima che scoccassero le tre ore di gioco: 7-6 (5) 6-7 (3) 7-6 (5) il punteggio con il romano che deve recriminare per qualche errore di troppo commesso sotto rete. </p>
      <p>A chiudere il programma il doppio: Berrettini-Fognini contro Pospisil-Shapovalov, vinto dagli azzurri col punteggio di 6-2, 3-6, 6-3</p>
      <footer>Ultimo aggiornamento: 19 Novembre, 00:43<br/>© RIPRODUZIONE RISERVATA</footer>
      <related>
        <h4>APPROFONDIMENTI</h4>
        <a href="https://www.ilmessaggero.it/sport/tennis/tennis_ranking_atpclasssifica_berrettini_ottavo_sinner-4870446.html"/>
        <a href="https://www.ilmessaggero.it/fotogallery/sport/fabio_fognini_foto_tennis-4830937.html"/>
        <a href="https://www.ilmessaggero.it/video/sport/fognini_sconfitto_parigi_bercy_oggi_30_ottobre_2019-4831112.html"/>
      </related>
    </article>
  </body>
</html>