<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/internet/articles/0,7340,L-3773955,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="גט סוגרת את ג'ונו ומפטרת את העובדים; תשתף פעולה עם ליפט"/>
    <meta property="og:description" content="אפליקציית ההסעות הישראלית קנתה את ג'ונו לפני שנתיים וחצי ב-200 מיליון דולר. 50 עובדי ג'ונו בישראל יפוטרו; במקביל, נחתם הסכם לשיתוף פעולה עם ליפט בארה&quot;ב בתחום ההסעות לעסקים"/>
  </head>
  <body>
    <article>
      <h1>גט סוגרת את ג'ונו ומפטרת את העובדים; תשתף פעולה עם ליפט</h1>
      <h2>אפליקציית ההסעות הישראלית קנתה את ג'ונו לפני שנתיים וחצי ב-200 מיליון דולר. 50 עובדי ג'ונו בישראל יפוטרו; במקביל, נחתם הסכם לשיתוף פעולה עם ליפט בארה"ב בתחום ההסעות לעסקים</h2>
      <address><time datetime="2019-11-18T00:00:00+00:00">18 Nov 2019</time> by <a rel="author">מאיר אורבך</a></address>
      <p>גט, אפליקציית ההסעות הישראלית, הודיעה היום (ב') על שני מהלכים משמעותיים: על כך שהיא סוגרת את פעילות ג'ונו בארצות הברית ובמקביל, על כך שתשתף פעולה עם חברת ליפט בתחום ההסעות לעסקים.</p>
      <p>נודע כי במסגרת הסכם שיתוף הפעולה המשמעותי שחתמה החברה עם חברת ההסעות השיתופיות ליפט, כל לקוחות גט העסקיים יוכלו להשתמש בשירותי ליפט באופן שקוף. שיתוף הפעולה האסטרטגי יתחיל בתחילת 2020.</p>
      <figure>
        <img src="https://images1.calcalist.co.il/PicServer3/2019/03/06/890279/1NL.jpg"/>
        <figcaption>גט <br/>צילום: שאטרסטוק</figcaption>
      </figure>
      <p>במקביל, הודיעה החברה שהיא סוגרת את הפעילות של חברת ההסעות השיתופיות ג'ונו, <a href="https://www.calcalist.co.il/internet/articles/0,7340,L-3712114,00.html">אותה רכשה ב-200 מיליון דולר באפריל 2017.</a> ג'ונו היא סטארט-אפ אמריקאי-ישראלי מבוסס - חברה שאיתה פעלה גט בניו יורק וניסתה ללא הצלחה להתחרות באובר, ליפט וויה הישראלית. </p>
      <p>בעקבות הסגירה של ג'ונו, יפוטרו כל עובדי החברה בארצות הברית ובישראל. בישראל מספר עובדי ג'ונו מוערך בכ-50 עובדים.</p>
      <h3>ניסתה למכור את ג'ונו ללא הצלחה</h3>
      <p> </p>
      <p>ב-2018 היו דיווחים שהחברה ניסתה למכור את הפעילות של ג'ונו בארצות הברית אך ללא ההצלחה. כעת, יציאת החברה מהשוק האמריקאי קרתה <a href="https://www.calcalist.co.il/internet/articles/0,7340,L-3742289,00.html">בשל הקושי של גט להתמודד עם העלויות הגבוהות</a> של אחזקת ג'ונו.</p>
      <p>בשנה האחרונה הודיעה החברה, המשרתת יותר מ-20,000 חברות בעולם, על <a href="https://www.calcalist.co.il/internet/articles/0,7340,L-3761755,00.html">גיוס של גייסה 120 מיליון דולר </a>לפי שווי של 1.5 מיליארד דולר, כשמרבית הסכום גויס כחוב. הגיוס בוצע ממשקיעיה הקיימים, ביניהם פולקסווגן, אקסס, ווסטוק ואחרות. עד כה גייסה החברה 790 מיליון דולר.</p>
      <p>בשנה שעברה דיווח השבועון הגרמני דר שפיגל, כי קונצרן פולקסווגן <a href="https://www.calcalist.co.il/internet/articles/0,7340,L-3752575,00.html">מחק את השקעתו בחברת התחבורה השיתופית </a>וזימון הנסיעות גט, מכ-300 מיליון דולר ב-2016 ל-18 מיליון דולר.</p>
      <figure>
        <img src="https://images1.calcalist.co.il/PicServer3/2018/08/28/842934/Shahar-Waiser_l.jpg"/>
        <figcaption>דייב וייסר, מנכ"ל גט <br/>צילום: Dan Taylor</figcaption>
      </figure>
      <p>לדברי דייב וויסר, מנכ"ל גט: "ההתפתחות הזו מחזקת את האסטרטגיה שלנו להתמקד בשוק העיסקי. שוק שאנחנו מעריכים מגיע לטריליון דולר". וויסר צופה שהחברה תהיה רווחית ברמת הקבוצה, בדצמבר השנה.</p>
      <p>"גט משרתת כיום 15 אלף עסקים ברחבי העולם, כולל שליש מחברות הפורצ'ן 500. באמצעות ההסכם עם ליפט, לקוחות עסקיים של החברה בארצות הברית יוכלו להשתמש באפליקציה של גט להזמין הסעות באמצעות ליפט.</p>
      <p>וויסר הוסיף כי "עם הכרזה זו אנו מחזקים את עמדתנו כשירות התובלה הארגונית המוביל. במקום להתחרות בחברות המשתתפות ברכבים, אנו משתפים איתם פעולה. השותפות האסטרטגית שלנו עם Lyft היא win-win: מתרחב טווח ההגעה שלה בצפון אמריקה באותה עת אנו ממשיכים לראות תנופה חזקה באירופה, בעוד Lyft נהנה מהמספר הגדול של לקוחות ארגוני Gett הנוסעים לארה"ב.</p>
      <p>זוהי הודעתו של וויסר לעובדי החברה: "בלב כבד, עלי לשתף אתכם בחדשות העגומות אודות השירות של ג'ונו שהיום מסתיים. יחד, בנינו שירות יוצא מן הכלל, עם מאות אלפי רוכבים נאמנים ומאושרים ועשרות אלפי נהגים, שהעריכו את הגישה שלנו לשיתוף רוכבים.</p>
      <p>"ג'ונו נבנתה סביב האמונה שכאשר מתייחסים לאנשים טוב יותר הם מספקים שירות טוב יותר - נהגים שמחים פירושם רוכבים מאושרים. כמעט ללא זמן, ג'ונו הפכה לשחקנית השלישית החזקה בשוק בניו יורק, באיכות יוצאת דופן, המוערכת על ידי שניהם רוכבים ונהגים.</p>
      <p>"בנימה אישית אני אסיר תודה על ההזדמנות לעבוד עם כל אחד מכם ולהיות חלק מהמסע המדהים הזה, אני מודה לכל אחד ואחת מכם שהכניסו את ליבכם ונשמתכם לבניית ג’ונו".</p>
    </article>
  </body>
</html>