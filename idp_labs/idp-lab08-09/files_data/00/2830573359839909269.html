<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/motori/due-ruote/saloni/eicma/2019/11/18-63493635/eicma_2019_ecco_le_soluzioni_innovative_bosch/"/>
    <meta property="og:site_name" content="Tuttosport"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="EICMA 2019, ecco le soluzioni innovative Bosch"/>
    <meta property="og:description" content="L’Integrated Connectivity Cluster, i sistemi di assistenza alla guida e quelli di propulsione sono le novità dedicate alle due ruote presentate a Milano dalla multinazionale tedesca"/>
  </head>
  <body>
    <article>
      <h1>EICMA 2019, ecco le soluzioni innovative Bosch</h1>
      <h2>L’Integrated Connectivity Cluster, i sistemi di assistenza alla guida e quelli di propulsione sono le novità dedicate alle due ruote presentate a Milano dalla multinazionale tedesca</h2>
      <address>
        <time datetime="2019-11-18T00:00:00+00:00">18 Nov 2019</time>
      </address>
      <p>Anche <b>Bosch</b> si presenta al Salone <b>EICMA 2019 </b>presentando alcune <b>soluzioni</b> <b>innovative</b> dedicate ovviamente all'universo delle due ruote.</p>
      <figure>
        <a href="https://www.tuttosport.com/foto/motori/due-ruote/saloni/eicma/2019/11/18-63493055/bosch_a_eicma_2019_tra_sicurezza_e_tecnologia_gli_scatti/">
          <img src="https://cdn.tuttosport.com/images/2019/11/18/120948777-854374e2-6073-4a42-899a-e1e09953455e.jpg"/>
        </a>
        <figcaption>Bosch a EICMA 2019 tra sicurezza e tecnologia: gli scatti<br/><a href="https://www.tuttosport.com/foto/motori/due-ruote/saloni/eicma/2019/11/18-63493055/bosch_a_eicma_2019_tra_sicurezza_e_tecnologia_gli_scatti/">Guarda la gallery</a></figcaption>
      </figure>
      <p><b>CONNETTIVITÀ –</b> La multinazionale negli ultimi anni ha fatto della <b>connettività</b> un elemento essenziale dei <b>sistemi intelligenti a bordo</b> dei mezzi, in questo caso a due ruote. L’obiettivo di Bosch è quello di mantenere emozionante l’esperienza di guida, unita a sicurezza e riduzione delle emissioni. Questo ha dato vita a informazioni digitali e intrattenimento durante il viaggio sul proprio mezzo.</p>
      <p>
        <b>
          <a href="https://www.tuttosport.com/news/motori/due-ruote/saloni/eicma/2019/11/06-63100795/bimota_tesi_h2_eicma_accoglie_il_grande_ritorno/">Bimota TESI H2, EICMA accoglie il grande ritorno</a>
        </b>
      </p>
      <p><b>NEL DETTAGLIO –</b> Ma vediamo più da vicino quali sono le offerte di Bosch. L’<b>Integrated Connectivity Cluster</b> (6,5” frameless), nuova generazione, è un dispositivo che unisce la strumentazione tradizionale con un'ampia gamma di funzioni di infotainment. È <b>presentato in anteprima mondiale a EICMA 2019</b>: le dimensioni ottimali (ottenute grazie all’integrazione delle spie nello schermo TFT), l’incollaggio ottico e il rivestimento anti-riflesso rendono il display facile da leggere, anche in caso di condizioni atmosferiche più avverse. Grazie a <b>mySPIN</b>, invece, è possibile portare il contenuto dello smartphone sul mezzo a due ruote attraverso il display cluster.</p>
      <p>Per quanto riguarda la <b>sicurezza</b>, Bosch si è fatta conoscere per i <b>sistemi di assistenza</b> come l’ABS e l’MSC (Motorcycle Stability Control). A EICMA 2019, racconta la possibilità di basare questi sistemi sui <b>radar</b> che, stando alle ricerche fatte dall’azienda sui sinistri, potrebbero evitare un incidente motociclistico su sette. A ciò si aggiunge anche il sistema di controllo semi-attivo degli ammortizzatori per veicoli powersport: il mezzo viene, quindi, dotato di sensori che controllano sia le condizioni della strada che i possibili cambiamenti circostanti.</p>
      <p><b>SISTEMI DI PROPULSIONE –</b> Bosch lavora anche seguendo una linea ecologica, un esempio sono i <b>veicoli elettrici leggeri</b> muniti della sua tecnologia. A EICMA 2019, l’azienda porta <b>due sistemi innovativi</b> per questa tipologia di mezzi, ovvero il <b>sistema di trazione compatto</b> e il <b>sistema integrato completo</b>. Si tratta, nel primo caso, di una combinazione tra trazione elettrica e centralina e, nel secondo, di un sistema più completo composto da trazione, centralina, batteria. Al Salone di Milano il sistema integrato è presentato su una Nuuk Tracker.</p>
      <related>
        <a href="https://www.tuttosport.com/archivio/motori/due-ruote/saloni/eicma"/>
        <a href="https://www.tuttosport.com/news/motori/due-ruote/saloni/eicma/2019/11/18-63492404/tra_883_e_harley-davidson_parla_max_pezzali/?related_news"/>
        <a href="https://www.tuttosport.com/news/motori/due-ruote/saloni/eicma/2019/11/15-63411232/energica_a_eicma_2019_la_nuova_gamma_e_la_power_unit/?related_news"/>
        <a href="https://www.tuttosport.com/news/motori/due-ruote/saloni/eicma/2019/11/15-63403313/eicma_2019_niu_porta_tutte_le_sue_novita_elettriche/?related_news"/>
        <a href="https://www.tuttosport.com/news/motori/due-ruote/saloni/eicma/2019/11/14-63373104/eicma_2019_zontes_porta_la_gamma_2020/?related_news"/>
      </related>
    </article>
  </body>
</html>