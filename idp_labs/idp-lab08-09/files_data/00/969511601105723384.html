<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/ford-ataca-direct-tesla-cu-mustang-mach-e-un-suv-electric-care-va-ajunge-si-in-romania-in-2021-18591621"/>
    <meta property="og:site_name" content="BusinessMagazin"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Ford atacă direct Tesla cu Mustang Mach E – un SUV electric care va ajunge şi în România în 2021"/>
    <meta property="og:description" content="Ford extinde familia Mustang pentru prima dată în ultimii 55 de ani, adaptând celebrul logo la era electrică prin noul Mustang Mach-E: un SUV complet nou, full-electric."/>
  </head>
  <body>
    <article>
      <h1>Ford atacă direct Tesla cu Mustang Mach E – un SUV electric care va ajunge şi în România în 2021</h1>
      <address><time datetime="2019-11-18T00:00:00+00:00">18 Nov 2019</time> by <a rel="author" href="https://www.businessmagazin.ro/autor/bogdan-alecu" target="_blank">Bogdan Alecu</a></address>
      <h3>Ford atacă direct Tesla cu Mustang Mach E – un SUV electric care va ajunge şi în România în 2021</h3>
      <p>Ford extinde familia Mustang pentru prima dată în ultimii 55 de ani, adaptând celebrul logo la era electrică prin noul Mustang Mach-E: un SUV complet nou, full-electric.</p>
      <p>Ford extinde familia Mustang pentru prima dată în ultimii 55 de ani, adaptând celebrul logo la era electrică prin noul Mustang Mach-E: un SUV complet nou, full-electric.</p>
      <p>"La prima ediţie a Salonului Auto de la Detroit, Henry Ford a spus că lucrează la ceva ce va lovi omenirea ca un trăsnet", a declarat Bill Ford, preşedinte executiv Ford Motor Company. "Acel ceva a fost Model-T. Astăzi, Ford Motor Company se mândreşte cu dezvăluirea unei maşini care loveşte din nou cu puterea unui trăsnet. Noul Mustang Mach-E, un model complet electric. E rapid. E distractiv. E întruchiparea libertăţii pentru o nouă generaţie de posesori Mustang".</p>
      <p>Când va fi disponibil pe piaţă, în ultima parte a anului 2020 iar în România în prima parte a anului 2021, Mustang Mach-E va fi oferit în versiuni cu autonomie standard sau autonomie extinsă, cu tracţiune spate sau cu tracţiune integral. Aceste versiuni vin echipate cu motoare electrice cu magneţi permanenţi. În varianta cu autonomie extinsă şi tracţiune spate, Mustang Mach-E ţinteşte o autonomie de până la 600 de kilometri calculată conform precedurilor World Harmonised Light Vehicle Test Procedure (WLTP).1 În configuraţiile cu autonomie extinsă şi tracţiune integrală, Mustang Mach-E vizează 337 CP (248 kW) şi un cuplu de 565 Nm.</p>
      <p>Ford le va oferi de asemeneaşi o versiune specială dedicată performanţei. Mustang Mach-E GT ţinteşte o acceleraţie 0-100 km/h în mai puţin de 5 secunde2 şi resurse estimate la 465 CP (342 kW) şi 830 Nm.</p>
      <p>"Mustang Mach-E este unul dintre cele mai interesante vehicule pe care Ford le-a construit vreodată", a declarat Stuart Rowley, preşedintele Ford Europa. „Acest model electric este unic, fiind totuşi un Mustang inconfundabil. El vine exact la momentul oportun pentru clienţii din Europa.”</p>
      <p>Mustang Mach-E oferă trei moduri de rulare - Whisper, Engage şi Unbridled - fiecare punând la dispoziţie setări dinamice dedicate la pachet cu o experienţă senzorială distinctivă. Printre elementele la care au acces clienţii se numără setări tehnice adaptate special pentru acest model: direcţie cu răspuns sportiv, lumină ambientală, sunete adaptate la experienţa electrică şi animaţii afişate pe instrumentarul digital de bord în funcţie de stilul de condus.</p>
      <p>Când maşina pleacă de pe loc, un nou sistem de tracţiune integrală Mach-E 4 permite livrarea cuplului în mod independent către cele două punţi, oferind o acceleraţie impresionantă şi o manevrabilitate îmbunătăţită faţă de versiunea cu roţi motrice faţă. Ford a modificat setările sistemului pentru a oferi un nivel excelent al tracţiunii pe şosea în urma unor sesiuni riguroase de testare care s-au desfăşurat atât pe suprafeţe ude, cât şi pe zăpadă.</p>
      <p>"Indiferent dacă vrei să simţi capacităţile sale la nivelul performanţei sau eşti în căutarea experienţei pure şi liniştite pe care o poate oferi o maşină electrică, Mustang Mach-E profită de puterea electrificării pentru a crea o experienţă unică de şofat, păstrând în acelaşi timp caracterul liber inegalabil caracteristic unui Mustang", declară Ted Cannis, director producţie în cadrul Diviziei Globale de Electrificare.</p>
      <p>În plus faţă de acceleraţia promptă, Mustang Mach-E GT va fi disponibil cu noile etriere din aluminiu Flexira de la Brembo care menţin funcţionalitatea unui etrier fix, în timp ce sunt proiectate cu dimensiunile unui etrier mobil. De asemenea, Mustang Mach-E GT este echipat cu sistem de amortizare MagneRide, un sistem de suspensii adaptive care le permite şoferilor să se bucure de călătorii confortabile şi palpitante.</p>
      <p>Pe Mustang Mach-E debutează noua generaţie a sistemului de infotainment SYNC. Acesta oferă o interfaţă modernă şi are capacitatea de a învăţa preferinţele şoferilor, perfecţionându-se odată cu trecerea timpului, cu ajutorul actualizărilor online over-the-air. Noua generaţie SYNC utilizează un display cu diagonala de 15.5 inch şi o interfaţă simplă care renunţă la meniurile complicate, permiţând un acces mult mai facil la comenzi prin gesturile clasice cunoscute din lumea telefoanelor moderne: touch, swipe sau pinch.</p>
      <p>Noua generaţie a sistemului SYNC oferă conectivitate prin cloud şi recunoaştere vocală conversaţională. Beneficiind de o putere de procesare dublă faţă de anteriorul SYNC 3, noul sistem permite operarea mult mai rapidă şi mai uşoară a navigaţiei, a muzicii şi a conexiunii cu telefonul.</p>
      <p>De asemenea, sistemul introduce compatibilitate wireless între telefoanele mobile şi sistemele Apple CarPlay, Android Auto sau cu aplicaţiile AppLink.</p>
      <p>Pentru a profita la maximum de spaţiul suplimentar oferit de structura sistemului de propulsie electric, designerii Ford au colaborat îndeaproape cu clienţii pentru a înţelege modurile în care aceştia utilizează şi interacţionează cu habitaclul. Conceput cu proporţiile unui SUV care permite acomodarea a cinci adulţi în deplin confort, Mustang Mach-E oferă îndeajuns spaţiu pentru prieteni, copii şi bagaje.</p>
      <p>Pe lângă spaţiul de bagaje situat sub capota frontală, portbagajul posterior oferă un volum de 402 litri. Cu scaunele din spate rabatate, volumul creşte până la 1420 de litri - mai mult decât suficient pentru bagaje, echipament de camping sau alte încărcături ocazionale.</p>
      <p>În interior, Mustang Mach-E prezintă o fuziune între designul modern şi funcţionalitatea inteligentă. Pachetul audio premium B&amp;O Sound System, disponibil opţional, include incinte acustice integrate impecabil în zona frontală, acestea fiind dispuse deasupra gurilor de ventilaţie. O cotieră flexibilă oferă îndeajuns de mult spaţiu interior pentru o poşetă. Elementele tradiţionale de design Mustang, precum forma instrumentarului de bord completează interiorul acestui model.</p>
      <p>Chiar şi plafonul panoramic fix construit din sticlă ascunde un secret: un strat special cu protecţie infraroşu, care permite habitaclului să rămână mai rece vara şi mai cald iarna. În plus, unul dintre straturile plafonului panoramic ajută la protejarea împotriva razelor ultraviolete.</p>
      <p>Modelul va fi disponibil într-o versiune limitată First Edition, care va oferi tracţiune integrală şi va putea fi comandată în varianta cu autonomie extinsă. Nuanţa exterioară specială Grabber Blue Metallic, plafonul panoramic, cusăturile. contrastante pe scaune şi o plăcuţă "First Edition" sunt elemente care caracterizează această versiune.</p>
      <p>În final, intrarea în maşină şi pornirea motorului au loc uşor şi fără efort cu ajutorul tehnologiei "Phone as Key"4, care îşi face debutul în gama Ford pe noul Mustang Mach-E. Cu ajutorul tehnologiei Bluetooth, vehiculul poate detecta telefoanele posesorilor atunci când aceştia se apropie de maşină, deblocând uşile şi permiţând pornirea motorului fără ca aceştia să fie nevoiţi să utilizeze cheia sau să-şi scoată telefonul mobil din buzunar. Un cod de rezervă poate fi introdus pe montantul B pentru descuierea uşilor, iar un alt cod inserat pe ecranul central permite pornirea maşinii în situaţii în care telefonul e indisponibil din cauza bateriei descărcate.</p>
      <p>Mustang Mach-E va fi disponibil atât în versiunea Standard Range (baterie Litiu-Ion cu capacitatea de 75.7 kWh), cât şi în versiunea Extended Range (baterie de 98.8 kWh). Autonomia vizată este de până la 600 de kilometri în configuraţia cu roţi motrice spate.1</p>
      <p>Bateriile avansate sunt formate din 288 de celule Litiu-Ion în specificaţia Standard Range şi din 376 de celule Litiu-Ion în specificaţia Extended Range. Conceput pentru a maximiza spaţiu interior şi pentru a contribui la o dinamică optimizată a maşinii printr-un centru de greutate coborât, pachetul de baterii este aşezat în podea între cele două punţi şi a fost testat la temperaturi extreme, de până la minus 40 de grade Celsius. Bateriile sunt amplasate într-o carcasă impermeabilă, înconjurată la rândul ei de un strat de protecţie care absoarbe şocurile în caz de accident. Bateria utilizează un sistem avansat de răcire şi încălzire cu lichid, pentru a optimiza performanţele la temperaturi extreme şi pentru a îmbunătăţi timpul de încărcare.</p>
      <p>Posesorii vehiculelor electrice utilizează în 80% din timp prizele de acasă pentru a încărca maşina. Ford oferă soluţia Ford Connected Wallbox, care permite o încărcare de cinci ori mai rapidă decât la o priză normală: în jur de 62 de kilometri la fiecare oră de încărcare pentru versiunea cu autonomie extinsă şi configuraţie cu roţi motrice spate.5 Cablul de încărcare Ford Home, oferit odată cu vehiculul, permite o autonomie medie de 14 km pentru fiecare oră de încărcare la o priză domestică normală tipică pentru Europa.5</p>
      <p>Sistemul de navigaţie conectat va identifica staţiile publice de încărcare de-a lungul călătoriilor şi le va recomanda posesorilor să încarce în cele mai convenabile puncte de pe traseu, asigurându-se asfel că aceştia nu vor avea niciodată griji legate de autonomia rămasă.5</p>
      <p>Citiţi mai multe pe <a href="http://www.zf.ro/">www.zf.ro</a>. </p>
    </article>
  </body>
</html>