<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ecotown.com.ua/news/U-Kytayi-za-misyats-vypustyly-3-36-mln-elektrovelosypediv/"/>
    <meta property="og:site_name" content="Eco Town"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="У Китаї за місяць випустили 3,4 млн електровелосипедів"/>
    <meta property="og:description" content="У серпні 2019 року у Китаї випустили 3,36 млн електричних велосипедів."/>
  </head>
  <body>
    <article>
      <h1>У Китаї за місяць випустили 3,4 млн електровелосипедів</h1>
      <address><time datetime="2019-11-18T00:00:00+00:00">18 Nov 2019</time> by <a rel="author">Наталя Яковлєва</a></address>
      <p>У серпні 2019 року у Китаї випустили 3,36 млн електричних велосипедів.</p>
      <p>Як зазначають у Міністерстві промисловості та інформатизації КНР, у останньому місяці літа показники виробництва двуколісних на електричній тязі збільшились на 43,5% у порівнянні з аналогічним періодом 2018 року, передає <a href="http://www.chinapro.ru/rubrics/1/19437/">ChinaPRO</a>.</p>
      <p>За підсумками січня-серпня 2019 року виробництво електричних велосипедів підскочило на 17,81% порівняно з аналогічним періодом минулого року і досягло 18,29 млн одиниць.</p>
      <p>За останній літній місяць поточного року в Піднебесній також випустили 3,74 млн двоколісних педальних велосипедів, що на 0,2% більше, ніж у серпні 2018 року. За підсумками січня-серпня 2019 року випуск двоколісних педальних велосипедів по країні знизився на 7,3% у порівнянні з аналогічним показником минулого року і склав 26,64 млн одиниць.</p>
      <p>За перші вісім місяців поточного року доходи китайських підприємств з виробництва велосипедів склали 31,96 млрд юанів ($4,52 млрд). Вони знизилися на 0,1% в річному зіставленні. При цьому їх прибуток досяг 1,17 млрд юанів. Даний показник підскочив на 84,8%. Що стосується електричних велосипедів, то доходи компаній КНР, що випускають ці транспортні засоби, за січень-серпень 2019 р. склали 49,04 млрд юанів. Це на 10,2% більше, ніж роком раніше. Прибуток підприємств, що виробляють Електровелосипеди, досяг 1,98 млрд юанів, збільшившись на 22,4%.</p>
    </article>
  </body>
</html>