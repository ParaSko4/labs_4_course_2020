<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/dunya/suudi-arabistan-arap-afrika-zirvesini-erteledi/1649114"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Suudi Arabistan Arap-Afrika Zirvesi'ni erteledi"/>
    <meta property="og:description" content="Suudi Arabistan yönetimi gelecek hafta yapılacak Arap-Afrika Zirvesi'ni erteledi."/>
  </head>
  <body>
    <article>
      <h1>Suudi Arabistan Arap-Afrika Zirvesi'ni erteledi</h1>
      <h2>Suudi Arabistan yönetimi gelecek hafta yapılacak Arap-Afrika Zirvesi'ni erteledi.</h2>
      <address><time datetime="2019-11-18T00:00:00+00:00">18 Nov 2019</time> by <a rel="author">Aydoğan Kalabalık  </a></address>
      <h4>Kahire</h4>
      <p>Arap Birliği tarafından yapılan yazılı açıklamada, Suudi Arabistan yönetiminin gelecek hafta başkent Riyad’da yapılacak Arap-Afrika Zirvesi'ni, ev sahibi ülke olarak gelecek yıla erteleme kararı aldığı belirtildi. </p>
      <p>Açıklamada, ertelenme nedenine değinilmezken, Arap ve Afrika Birlikleri tarafından organize edilen zirvenin 5'incisinin 2020 yılının ilk çeyreğinde yapılacağı aktarıldı.</p>
      <p>İlk zirve 1977 yılında Mısır’da ikincisi 2010 yılında Libya’da, üçüncüsü Kuveyt’te, dördüncüsü ise Gana’da düzenlenmişti.</p>
      <h3>Kararın alınmasında "Hedasi Barajı" etkisi</h3>
      <p>Arap Parlamentosu dün bir açıklama yaparak Etiyopya'ya Hedasi Barajı konusunda adil bir anlaşma yapma çağrısında bulunmuştu.</p>
      <p>Açıklamada "Mısır ve Sudan'ın Nil suları üzerindeki haklarının ihlal edilmesini reddediyoruz." ifadelerine yer verilmişti.</p>
      <p>Suudi Arabistan'ın söz konusu kararının Hedasi Barajı ile ilgili olabileceği değerlendiriliyor.</p>
      <related>
        <a href="https://www.aa.com.tr/tr/dunya/suudi-arabistan-arap-afrika-zirvesini-erteledi/1649114"/>
        <a href="https://www.aa.com.tr/tr/dunya/yemende-savastan-siyasi-cozume-dogru/1648511"/>
        <a href="https://www.aa.com.tr/tr/ekonomi/saudi-aramconun-yuksek-karliligi-yatirimcilari-istahlandiriyor/1646216"/>
        <a href="https://www.aa.com.tr/tr/dunyadan-spor/ispanya-super-kupasi-3-yil-sureyle-suudi-arabistanda-oynanacak/1642127"/>
        <a href="https://www.aa.com.tr/tr/dunya/-kral-selman-cia-baskani-ile-gorustu/1638723"/>
        <a href="https://www.aa.com.tr/tr/analiz/yemende-aramco-barisi/1638155"/>
      </related>
    </article>
  </body>
</html>