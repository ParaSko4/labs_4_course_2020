<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/basketbol/anadolu-efes-thy-avrupa-liginde-fransada-asvelle-karsilasacak/1648361"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Anadolu Efes THY Avrupa Ligi'nde Fransa'da ASVEL'le karşılaşacak"/>
    <meta property="og:description" content="Basketbol THY Avrupa Ligi'nde normal sezonun 9. haftasında Anadolu Efes, yarın Fransa temsilcisi ASVEL'le deplasmanda karşılaşacak."/>
  </head>
  <body>
    <article>
      <h1>Anadolu Efes THY Avrupa Ligi'nde Fransa'da ASVEL'le karşılaşacak</h1>
      <h2>Basketbol THY Avrupa Ligi'nde normal sezonun 9. haftasında Anadolu Efes, yarın Fransa temsilcisi ASVEL'le deplasmanda karşılaşacak.</h2>
      <address><time datetime="2019-11-18T00:00:00+00:00">18 Nov 2019</time> by <a rel="author">Erkan Tiryaki  </a></address>
      <h4>Istanbul</h4>
      <p><b>Basketbol THY Avrupa Ligi</b>'nde normal sezonun 9. haftasında <b>Anadolu Efes,</b> yarın Fransa temsilcisi ASVEL'le deplasmanda karşılaşacak.</p>
      <p>Lyon şehrindeki Astroballe Spor Salonu'nda oynanacak karşılaşma TSİ 22.45'te oynanacak. Karşılaşma beIN Sports Haber'den naklen yayınlanacak.</p>
      <p>Lacivert-beyazlılar, THY Avrupa Ligi'nin ilk 8 haftasında 6 galibiyet, 2 yenilgi alarak 5. sırada bulunuyor. Ligde çift maç haftasınıda ilk önce Fransa'ya gidecek olan Anadolu Efes, bu maçtan iki gün sonra ise İtalya deplasmanında AX Armani Exchange Milan'la karşılaşacak.</p>
      <p>Bu sezon lige dahil olan ASVEL ise ilk 8 maçında sürpriz sonuçlara imza attı. Ligde 5 galibiyetle 8. sırada yer alan Fransız temsilcisi, son iki maçını ise kazandı. ASVEL, son şampiyon Rus temsilcisi CSKA Moskova'nın yanı sıra Yunan ekipleri Olympiakos ve Panathinaikos'u da yenerek dikkatleri üzerine çekti.</p>
      <h3>ASVEL sahasında kaybetmiyor</h3>
      <p>Anadolu Efes'i rakibi ASVEL, sahasında ise çok iyi bir performans sergiliyor.</p>
      <p>Bu sezon THY Avrupa Ligi'nde 4, Fransa Ligi'nde ise 5 olmak üzere iç sahada 9 maça çıkan ASVEL, seyircisi önünde bütün maçlarını kazandı.</p>
      <h3>Avrupa'da 666. maç</h3>
      <p>Anadolu Efes, yarın Avrupa kupalarında 667. maçına çıkacak.</p>
      <p>Lacivert-beyazlı ekip, Avrupa arenasında oynadığı 666 müsabakada 370 galibiyet ve 296 yenilgi yaşadı. </p>
      <p>Ergin Ataman'ın başantrenörlüğünü yaptığı Anadolu Efes, 2001-2002'den bu yana katıldığı THY Avrupa Ligi'nde ise 419. maçını oynayacak. Lacivert-beyazlılar, Avrupa'nın kulüpler bazındaki en önemi organizasyonunda çıktığı 418 maçta 213 galibiyet, 205 yenilgi yaşadı.</p>
      <related>
        <a href="https://www.aa.com.tr/tr/basketbol/anadolu-efes-thy-avrupa-liginde-fransada-asvelle-karsilasacak/1648361"/>
        <a href="https://www.aa.com.tr/tr/basketbol/nbade-furkanin-ekibi-76ers-cedinin-takimi-cavaliersi-maglup-etti/1648357"/>
        <a href="https://www.aa.com.tr/tr/dunyadan-spor/harden-49-sayi-atti-rockets-ust-uste-7-galibiyetini-aldi/1647689"/>
        <a href="https://www.aa.com.tr/tr/basketbol/fenerbahce-kulubunden-obradovic-istifa-etti-haberlerine-yalanlama/1647593"/>
        <a href="https://www.aa.com.tr/tr/basketbol/potada-kadin-millilerin-konugu-litvanya/1647069"/>
        <a href="https://www.aa.com.tr/tr/dunyadan-spor/fenerbahceli-basketbolcu-de-colo-thy-avrupa-liginde-son-10-yilin-en-iyilerine-aday/1646453"/>
      </related>
    </article>
  </body>
</html>