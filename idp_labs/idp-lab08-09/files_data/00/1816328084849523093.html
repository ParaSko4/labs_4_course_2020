<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailythanthi.com/News/India/2019/11/18100500/Delhi-Justice-Sharad-Arvind-Bobde-takes-oath-as-Chief.vpf"/>
    <meta property="og:site_name" content="Dailythnathi.com"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="டெல்லியில் சுப்ரீம் கோர்ட்டு தலைமை நீதிபதியாக எஸ்.ஏ. பாப்டே பதவியேற்றார்"/>
    <meta property="og:description" content="டெல்லியில் சுப்ரீம் கோர்ட்டு தலைமை நீதிபதியாக எஸ்.ஏ. பாப்டே இன்று பதவியேற்று கொண்டார்."/>
  </head>
  <body>
    <article>
      <h1>டெல்லியில் சுப்ரீம் கோர்ட்டு தலைமை நீதிபதியாக எஸ்.ஏ. பாப்டே பதவியேற்றார்</h1>
      <h2>டெல்லியில் சுப்ரீம் கோர்ட்டு தலைமை நீதிபதியாக எஸ்.ஏ. பாப்டே இன்று பதவியேற்று கொண்டார்.</h2>
      <address>
        <time datetime="2019-11-18T00:00:00+00:00">18 Nov 2019</time>
      </address>
      <p>புதுடெல்லி,சுப்ரீம் கோர்ட்டு தலைமை நீதிபதி ரஞ்சன் கோகாய் (வயது 65) நேற்று ஓய்வுபெற்றார்.  தனக்கு அடுத்தபடியாக தலைமை நீதிபதியாக நியமிக்கப்பட வேண்டியவரை தலைமை நீதிபதியே பரிந்துரை செய்வது மரபு.அதன்படி, சுப்ரீம் கோர்ட்டின் மிக மூத்த நீதிபதியான எஸ்.ஏ.பாப்டேவை புதிய தலைமை நீதிபதியாக நியமிக்கும்படி, மத்திய சட்ட அமைச்சகத்துக்கு ரஞ்சன் கோகாய் பரிந்துரை செய்தார்.</p>
      <p>அதை ஏற்று, நீதிபதி எஸ்.ஏ.பாப்டேவை புதிய தலைமை நீதிபதியாக நியமிக்க மத்திய சட்ட அமைச்சகம் முடிவு செய்தது. எஸ்.ஏ.பாப்டே நியமன உத்தரவை ஜனாதிபதி ஒப்புதலுக்கு அனுப்பி வைத்தது. அதில், ஜனாதிபதி ராம்நாத் கோவிந்த் கையெழுத்திட்டார்.இதையடுத்து, புதிய தலைமை நீதிபதி நியமனம் தொடர்பாக மத்திய சட்ட அமைச்சகம் அதிகாரப்பூர்வ அறிவிப்பாணையை வெளியிட்டது.எஸ்.ஏ.பாப்டேவை நேரில் சந்தித்த மத்திய சட்ட அமைச்சக உயரதிகாரிகள், நியமன உத்தரவை அவரிடம் வழங்கினர்.ரஞ்சன் கோகாய் ஓய்வு பெற்றதை தொடர்ந்து, புதிய தலைமை நீதிபதியாக எஸ்.ஏ. பாப்டே இன்று பதவி ஏற்று கொண்டார்.  அவர் நாட்டின் 47வது தலைமை நீதிபதியாகிறார்.டெல்லி ராஷ்டிரபதி பவனில் இதற்காக நடந்த நிகழ்ச்சியில் குடியரசு தலைவர் ராம்நாத் கோவிந்த், பாப்டேவுக்கு பதவி பிரமாணம் செய்து வைத்துள்ளார்.  இதனை அடுத்து தனது தாயாரின் காலில் விழுந்து பாப்டே ஆசி வாங்கி கொண்டார்.</p>
    </article>
  </body>
</html>