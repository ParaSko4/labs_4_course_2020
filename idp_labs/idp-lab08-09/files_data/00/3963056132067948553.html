<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/sport/calcio/fantacalcio_da_calabria_romero_5_giocatori_piu_cartellini-4870452.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Fantacalcio, da Calabria a Romero: i 5 giocatori con più cartellini"/>
    <meta property="og:description" content="Fantacalcio, dopo una settimana di pausa per le nazionali, nel week end ricomincerà il campionato con la sfida tra Atalanta e Juventus che aprirà la 13a giornata sabato alle ore 15...."/>
  </head>
  <body>
    <article>
      <h1>Fantacalcio, da Calabria a Romero: i 5 giocatori con più cartellini</h1>
      <address><time datetime="2019-11-18T00:00:00+00:00">18 Nov 2019</time> by <a rel="author">Francesco Guerrieri</a></address>
      <p><a href="http://www.ilmessaggero.it/t/fantacalcio">Fantacalcio</a>, dopo una settimana di pausa per le nazionali, nel week end ricomincerà il campionato con la sfida tra Atalanta e Juventus che aprirà la 13a giornata sabato alle ore 15. Dopo aver analizzato gli attaccanti su chi sono i migliori bomber in casa e in trasferta, vogliamo puntare la lente d’ingrandimento sui giocatori che prendono più cartellini, quelli che quando vengono schierati il primo pensiero è che non vengano espulsi. Vediamo chi sono i cinque giocatori che hanno portato più malus alla loro fantasquadra per i cartellini presi.</p>
      <p><b>DAVIDE CALABRIA (Milan)</b><br/>E’ uno dei giocatori risucchiati dalla crisi del Milan. Classe ’97 e ancora tanto da imparare nei grandi palcoscenici. La voglia di mettersi in vetrina che spesso lo porta ad avere degli eccessi: due ammonizioni, un doppio giallo che gli è costato un cartellino rosso e un’espulsione diretta per Calabria, che è il giocatore del campionato con più malus da cartellini nelle nove partite giocate.</p>
      <p><b>GARY MEDEL (Bologna)</b><br/>Dalla difesa al centrocampo: ruolo “scomodo” per Medel che non è mai stato un giocatore da bonus al Fantacalcio. Anzi: gioca davanti alla difesa e il suo compito principale è quello di fermare gli avversari prima che arrivino sulla trequarti: quattro ammonizioni e un rosso diretto in otto presenze per il cileno del Bologna.      </p>
      <p><b>RONALDO VIEIRA (Sampdoria)</b><br/>Ronaldo Vieira è un giocatore rimasto svincolato in molte Leghe. Un centrocampista da sesto slot che si può prendere solo in Fanta da 10/12 persone. Non una primissima scelta. A parlare per lui sono i numeri: tre gialli e un’espulsione diretta in undici gare, se poi ci si aggiunge che la Samp è in zona retrocessione…</p>
      <p><b>CRISTIAN ROMERO (Genoa)</b><br/>In questa speciale classifica, forse il difensore argentino è il migliore nonostante le sei ammonizioni, ma è l’unico che – per ora – non è stato mai buttato fuori in dieci presenze. Sei gialli vuol dire -3 al Fanta, ma spesso è pericolo in area avversaria quando ci sono calci piazzati e anche se non ha ancora mai segnato potrebbe farsi perdonare presto per qualche giallo di troppo.</p>
      <p><b>MATEO MUSACCHIO (Milan)</b><br/>Il fatto che tra i cinque giocatori con più cartellini ce ne siano due del Milan la dice lunga sul momento dei rossoneri. Dopo Calabria ecco Musacchio, che con due gialli e un rosso diretto è il quinto giocatore del campionato ad aver preso più malus dovuti ai cartellini nelle nove gare in cui ha giocato.</p>
      <footer>© RIPRODUZIONE RISERVATA</footer>
      <related>
        <h4>APPROFONDIMENTI</h4>
        <a href="https://www.ilmessaggero.it/sport/calcio/fantacalcio_immobile_lukaku_migliori_cinque_attaccanti_da_schierare_trasferta-4864978.html"/>
        <a href="https://www.ilmessaggero.it/sport/calcio/fantacalcio_da_immobile_belotti_cinque_attaccanti_da_schierare_casa-4860399.html"/>
        <a href="https://www.ilmessaggero.it/sport/calcio/fantacalcio_analisi_12a_giornata_nainggolan_da_urlo_flop_zaniolo-4855805.html"/>
        <a href="https://www.ilmessaggero.it/sport/calcio/fantacalcio_12a_giornata_probabili_formazioni_quagliarella_torna_titolare_dybala_verso_la_panchina-4847293.html"/>
      </related>
    </article>
  </body>
</html>