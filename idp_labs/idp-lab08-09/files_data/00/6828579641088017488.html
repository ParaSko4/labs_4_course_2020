<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telepolis.pl/wiadomosci/wydarzenia/zmiana-w-amerykanskim-t-mobile-rockmana-johna-legere-zastapi-jako-ceo-mike-sievert"/>
    <meta property="og:site_name" content="Telepolis"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Rzucał mięsem, drwił, pobił konkurencję i wprowadził 5G. W amerykańskim T-Mobile „rockman” John Legere odchodzi ze stanowiska CEO"/>
    <meta property="og:description" content="W amerykańskim T-Mobile szykuje się znacząca zmiana. Ze stanowiska CEO odchodzi kontrowersyjny John Legere o image’u rockmana, zastąpi go dotychczasowy COO operatora - Mike Sievert."/>
  </head>
  <body>
    <article>
      <h1>Rzucał mięsem, drwił, pobił konkurencję i wprowadził 5G. W amerykańskim T-Mobile „rockman” John Legere odchodzi ze stanowiska CEO</h1>
      <address><time datetime="2019-11-18T00:00:00+00:00">18 Nov 2019</time> by <a rel="author">Mieszko</a></address>
      <p>
        <b>W amerykańskim T-Mobile szykuje się znacząca zmiana. Ze stanowiska CEO odchodzi kontrowersyjny John Legere o image’u rockmana, zastąpi go dotychczasowy COO operatora - Mike Sievert.</b>
      </p>
      <p>John Legere to nietuzinkowa postać jak na telekomy. Szef amerykańskiego T-Mobile  zamiast garnituru <b>nosi skórzaną kurtkę</b>, co mu nadaje wygląd muzyka rockowego. Znany jest też z <b>niecenzuralnego języka</b> i dosyć dosadnych słów - swoich rywali telekomunikacyjnych określił mianem „głupiego i głupszego”, a całą branżę telekomunikacją w Stanach Zjednoczeniowych podsumował jako <b>„głupią, zepsutą i arogancką”</b>. O umowach na 24 miesiące, z których T-Mobile zrezygnowało na rzecz umów na czas nieokreślony, mówił tak;</p>
      <blockquote>To największa kupa gówna, o jakiej w życiu słyszałem. Czy macie pojęcie jak dużo płacicie? Klienci kochają smartfony, każdy nienawidzi umów.</blockquote>
      <p>Jednocześnie <b>prowadzi swój program kulinarny na Facebooku</b>, znany jest też z niecodziennych pomysłów, jak <b>lalka John Legere</b>, która zastępuje go na firmowych imprezach i która ma własne konto na Twitterze. Niecodzienny sposób bycia budzi sporo kontrowersji.</p>
      <related>
        <h4>Zobacz:</h4>
        <a href="https://www.telepolis.pl/wiadomosci/taryfy-promocje-uslugi/t-mobile-usa-udzialy-w-spolce-dla-klientow-abonamentowych"/>
        <a href="https://www.telepolis.pl/wiadomosci/wydarzenia/szef-t-mobile-usa-o-24-miesiecznych-umowach-przestancie-w-koncu-pieprzyc"/>
      </related>
      <p>Z drugiej strony jednak John Legere ma spore sukcesy jako CEO amerykańskiego T-Mobile. W czasie jego prezesowania od 2012 roku <b>baza klientów sieci zwiększyła się z 33 mln do 88 mln</b>, czemu towarzyszył wzrost finansowy. Ostatnio udało mu się doprowadzić <b>do połączenia T-Mobile</b> z innym amerykańskim operatorem - Sprint. To z kolei pozwoliło magentowym ruszyć <b>z komercyjną ofertą sieci 5G</b>, a marka T-Mobile zaczęła być postrzegana za Oceanem jako lider rynku.</p>
      <related>
        <h4>Zobacz:</h4>
        <a href="https://www.telepolis.pl/wiadomosci/wydarzenia/t-mobile-w-stanach-zjednoczonych-startuje-z-oferta-5g-zasieg-obejmie-200-mln-klientow"/>
        <a href="https://www.telepolis.pl/wiadomosci/taryfy-promocje-uslugi/t-mobile-usa-karmi-i-ubiera-swoich-klientow"/>
      </related>
      <p>Pierwszego maja 2020 r. <b>Mike Sievert, obecny dyrektor operacyjny T-Mobile</b> obejmie stanowisko CEO, natomiast Legere pozostanie członkiem zarządem T-Mobile. Sievert dołączył do amerykańskiego T-Mobile jako szef marketingu w 2012 r. </p>
      <related>
        <h4>Zobacz: </h4>
        <a href="https://www.telepolis.pl/wiadomosci/taryfy-promocje-uslugi/t-mobile-usa-darmowy-roaming-na-calym-swiecie"/>
      </related>
      <p>Źródło zdjęć: The Verge</p>
      <p>Źródło tekstu: The Verge, Financial Times</p>
      <related>
        <h4>Czytaj więcej na ten temat</h4>
        <a href="https://www.telepolis.pl/wiadomosci/prawo-finanse-statystyki/mniej-klientow-ofert-na-karte-abonament-lepszy"/>
        <a href="https://www.telepolis.pl/wiadomosci/wydarzenia/fajne-granty-t-mobile-nowa-edycja-start"/>
        <a href="https://www.telepolis.pl/wiadomosci/prawo-finanse-statystyki/rfbenchmark-pazdziernik-t-mobile-najszybszy-internet-mobilny"/>
        <a href="https://www.telepolis.pl/wiadomosci/wydarzenia/play-podpisze-memorandum-wspolne-5g-w-polsce"/>
        <a href="https://www.telepolis.pl/wiadomosci/taryfy-promocje-uslugi/t-mobile-swieta-ceny-telefonow-obnizka"/>
      </related>
    </article>
  </body>
</html>