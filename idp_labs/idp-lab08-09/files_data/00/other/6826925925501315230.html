<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://burunen.ru/site/news?id=29984"/>
    <meta property="og:site_name" content="БУРЯАД YНЭН"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="​Буряад Уласай хүүхэлдэйн «Үльгэр» театр Сергей Безруковай тусхай шанда хүртэбэ"/>
    <meta property="og:description" content="Санкт-Петербургда Хүүгэдэй ехэ фестиваль гэһэн мүрысөөнэй дүнгүүд согсологдоо"/>
  </head>
  <body>
    <article>
      <h1>​Буряад Уласай хүүхэлдэйн «Үльгэр» театр Сергей Безруковай тусхай шанда хүртэбэ</h1>
      <address>
        <time datetime="2019-11-18T00:00:00+00:00">18 Nov 2019</time>
      </address>
      <p>Байгша оной ноябриин 15-да Санкт-Петербургда Хүүгэдэй ехэ фестиваль гэһэн мүрысөөнэй дүнгүүд согсологдоо. Тус хэмжээ ябуулгада Буряадай «Үльгэр» театр «... и звали его Домино» гэһэн зүжэг харуулаа.</p>
      <p>Хүүгэдэй ехэ фестивалиин уран һайханай хүтэлбэрилэгшэ Сергей Безруков тусхай шан байгуулжа, Буряадай театр онсо тэмдэглэһэн байна.</p>
      <p>«Жюриин гэшүүдэй шиидхэбэри дэмжэжэ, номинацинуудта шалгарагшадые амаршалнаб. Бултыень шагнахаар бэшэ ха юм даа. Хүүгэдэй ехэ фестивалиин уран һайханай хүтэлбэрилэгшэ хадаа тусхай шан Буряад уласай хүүгэдэй «Үльгэр» театрта барюулнаб!», - гэжэ Сергей Витальевич тайзан дээрэһээ хэлэбэ.</p>
      <p>«Севкабель-Порт» гэһэн талмайда үдэрэй туршада фестивальда хабаадагшадай үзэсхэлэн эмхидхэгдээ. Энэ хэмжээ ябуулгада «Үльгэр» театр «Руслан и Людмила», «Дочь Байкала - Ангара», «Хун шубуун» гэһэн зүжэгүүдтэ хэрэглэгдэһэн хүүхэлдэйнүүдые олоной һонорто дэлгэһэн байна.</p>
      <p>
        <i>Буряад уласай соёлой яаманай мэдээсэлэй албанай гэрэл зураг</i>
      </p>
    </article>
  </body>
</html>