<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ecotown.com.ua/news/U-Niderlandakh-obmezhat-shvydkist-na-avtobanakh-shchob-zmenshyty-zabrudnennya-povitrya/"/>
    <meta property="og:site_name" content="Eco Town"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="У Нідерландах обмежать швидкість на автобанах, щоб зменшити забруднення повітря"/>
    <meta property="og:description" content="Уряд Нідерландів пояснює необхідність обмеження швидкості на автобанах до 100 км/год боротьбою зі скороченням викидів оксидів азоту. Утім, уночі на деяких ділянках доріг можна буде їздити швидше. Обмеження ухвалили 13 листопада, проте прем'єр-міністр країни Марк Рютте визнав, що цей крок «ніхто не вважає приємним», але йдеться про «значно вищі інтереси»."/>
  </head>
  <body>
    <article>
      <h1>У Нідерландах обмежать швидкість на автобанах, щоб зменшити забруднення повітря</h1>
      <address><time datetime="2019-11-18T00:00:00+00:00">18 Nov 2019</time> by <a rel="author">Наталія Федосенко</a></address>
      <p>Уряд Нідерландів пояснює необхідність обмеження швидкості на автобанах до 100 км/год боротьбою зі скороченням викидів оксидів азоту. Утім, уночі на деяких ділянках доріг можна буде їздити швидше. Обмеження ухвалили 13 листопада, проте прем'єр-міністр країни Марк Рютте визнав, що цей крок «ніхто не вважає приємним», але йдеться про «значно вищі інтереси».</p>
      <p>Поки що невідомо, коли саме ухвалені нововведення набудуть чинності. Конкретний план мають представити до кінця цього року, інформує <a href="https://www.dw.com/uk/%D0%BD%D1%96%D0%B4%D0%B5%D1%80%D0%BB%D0%B0%D0%BD%D0%B4%D0%B8-%D0%BE%D0%B1%D0%BC%D0%B5%D0%B6%D0%B8%D0%BB%D0%B8-%D1%88%D0%B2%D0%B8%D0%B4%D0%BA%D1%96%D1%81%D1%82%D1%8C-%D0%BD%D0%B0-%D0%B0%D0%B2%D1%82%D0%BE%D0%B1%D0%B0%D0%BD%D0%B0%D1%85-%25">Deutsche Welle</a>.</p>
      <p>Згідно з ухваленими заходами, обмеження діятимуть з 6:00 до 19:00 години на всіх автобанах країни. Увечері та вночі на деяких ділянках автобанів можна буде їхати з вищою швидкістю. Це стосуватиметься лише тих відрізків трас, де раніше й удень можна було їхати з максимальною швидкістю у 130 кілометрів на годину. Цей крок став частиною широкого пакету заходів, націлених на скорочення обсягів викидів оксидів азоту в атмосферу. Зокрема планується змінити вимоги до корму для великої рогатої худоби, щоб скоротити викиди аміаку.</p>
      <figure>
        <img src="https://ecotown.com.ua/upload/main/b1f/2.jpg"/>
      </figure>
      <p>У травні 2019 року Верховний суд Нідерландів ухвалив рішення про обов'язкову перевірку всіх будівельних та інфраструктурних проєктів на відповідність допустимим нормам обсягів викидів шкідливих речовин в атмосферу. Це призвело до припинення запланованого будівництва багатьох об'єктів, у тому числі й житлових.</p>
      <p>Обсяги викидів оксидів азоту в Нідерландах значно перевищують допустимі в ЄС норми, адже країна посідає друге місце в ЄС за густотою населення, має розвинене сільське господарство та відносно невелика площу, що унеможливлюють створення заповідників та великих лісопаркових зон.</p>
    </article>
  </body>
</html>