<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152418-u-bilorusi-rozpochalysia-dostrokovi-parlamentski-vybory"/>
    <meta property="og:site_name" content="ВолиньPost"/>
    <meta property="article:published_time" content="2019-11-18T00:25:00+00:00"/>
    <meta property="og:title" content="У Білорусі розпочалися дострокові парламентські вибори"/>
    <meta property="og:description" content="Вибори в палату представників Білорусі проводять достроково, щоб розвести в часі з президентськими."/>
  </head>
  <body>
    <article>
      <h1>У Білорусі розпочалися дострокові парламентські вибори</h1>
      <address>
        <time datetime="2019-11-18T00:25:00+00:00">18 Nov 2019, 00:25</time>
      </address>
      <p>Вибори в палату представників Білорусі проводять достроково, щоб розвести в часі з президентськими. Голова ЦВК вже назвала кампанію однією з найбільш конфліктних через поведінку спостерігачів.<br/><br/>Про це пише <a href="https://www.unn.com.ua/uk/news/1836245-u-bilorusi-pochalisya-dostrokovi-vibori-do-parlamentu">УНН</a> з посиланням на ЦВК Білорусі.<br/><br/>Вибори в парламент Білорусі проходять достроково. За планом вони повинні були відбутися в наступному році, однак у квітні президент країни Олександр Лукашенко оголосив, що пройдуть вони восени, а в наступному році відбудуться вибори глави держави.<br/><br/>На 110 місць в палаті представників претендує 514 кандидатів — від 12-х партій і декількох громадських рухів. Взяти участь в кампанії хотіли 703 кандидати, 131-му з них було відмовлено в реєстрації, ще 46-ро відмовилися від участі після неї.<br/><br/>Серед незареєстрованих була журналістка Ірина Халіп. За її словами, претензій до достовірності підписів не було, але дати на бланках були проставлені іншою рукою, на цій підставі їй і відмовили.<br/><br/>Активістку громадянської кампанії “Європейська Білорусь” Поліну Шарендо-Панасюк зняли вже після реєстрації. Вона пов’язує це рішення з її телевізійним виступом, в якому вона закликала боротися з “останньою диктатурою Європи”. Європейський союз висловив надію, що вибори пройдуть чесно і транспарентно.<br/><br/>Станом на вечір п’ятниці, 15-го листопада, правом дострокового голосування скористалися 27,5% виборців. Всього правом голосу володіє 6,8 мільйонів чоловік. Для перемоги в окрузі кандидату потрібно отримати понад 50% голосів.<br/><br/>Нагадуємо, у ЦВК Білорусі повідомили, що їхні парламентські вибори “не схожі на українські жодним чином”.</p>
    </article>
  </body>
</html>