<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/vodafone-tim-wind-3-ho-mobile-kena-offerte-fino-a-100gb-599-euro-mese.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Vodafone, TIM, Wind, 3, Ho. Mobile e Kena: offerte fino a 100GB da 5,99 euro al mese"/>
    <meta property="og:description" content="Vediamo tutte le principali offerte degli operatori Vodafone, TIM, Wind, 3, Ho. Mobile e Kena Mobile, che partono dai 5,99 euro al mese per offrire fino a 100 GIGA.. Quello di questi giorni è un p..."/>
  </head>
  <body>
    <article>
      <h1>Vodafone, TIM, Wind, 3, Ho. Mobile e Kena: offerte fino a 100GB da 5,99 euro al mese</h1>
      <h2>Vediamo tutte le principali offerte degli operatori Vodafone, TIM, Wind, 3, Ho. Mobile e Kena Mobile, che partono dai 5,99 euro al mese per offrire fino a 100 GIGA.</h2>
      <address><time datetime="2019-11-18T00:00:00+00:00">18 Nov 2019</time> by <a rel="author" href="https://multiplayer.it/account/utente/1728620/simone_93/articoli/" target="_blank">Simone Pettine</a></address>
      <p>Quello di questi giorni è un periodo eccezionale per la telefonia mobile, e per tutti i clienti che cercano attualmente un nuovo operatore telefonico. <b>Vodafone, TIM, Wind, 3, Ho. Mobile e Kena</b> Mobile stanno infatti proponendo una serie di offerte che, partendo dai <b>5,99 euro al mese</b> di prezzo di abbonamento, arrivano a proporre <b>fino a 100 GIGA</b> di internet. Pronti per i dettagli? <br/><b>Vodafone Special Unlimited</b> di <a href="https://multiplayer.it/notizie/vodafone-special-unlimited-minuti-sms-50gb-599-euro-dettagli-offerta.html">Vodafone Italia</a> è l'esempio più calzante: propone minuti illimitati verso tutti i numeri nazionali fissi e mobile, SMS altrettanto illimitati e 50 GIGA di internet in 4G fino a 600 Mbps in download, il tutto a 5,99 euro al mese. <b>Ho Mobile</b>, secondo brand di Vodafone Italia, offre minuti, SMS e 70 GIGA di internet a 5,99 euro al mese a sua volta, ma per i clienti che provengono da <a href="https://multiplayer.it/notizie/iliad-vs-vodafone-tim-wind-benedetto-levi-prende-in-giro-nuove-ricariche.html">iliad</a>, FastWeb e dagli operatori virtuali, come ad esempio CoopVoce e PosteMobile. <br/>Per quanto riguarda TIM, bisogna citare almeno la <b>TIM Supreme New</b> con minuti illimitati verso tutti e 50 GIGA di internet a 5,99 euro al mese; il suo operatore virtuale, <b>Kena Mobile</b>, propone invece Kena 5.99 Flash a 5,99 euro al mese con minuti illimitati,, SMS altrettanto illimitati e poi 70 GIGA di internet fino a 30 Mbps in download e 5,76 Mbps in upload di velocità su rete TIM 4G. <br/>E ancora, vi abbiamo parlato di <b>Wind All Inclusive 100 Top Easy Pay</b> di recente: a 5,99 euro al mese arriva a fornire ai clienti minuti illimitati verso tutti, 200 SMS e 100 GIGA di traffico internet mobile. <b>3 Italia</b> ha invece dalla sua l'offerta <a href="https://multiplayer.it/notizie/3-italia-offerte-all-in-play-fino-100-giga-599-euro-mese.html">Play 50 Super</a>, con minuti illimitati e 50 GIGA di internet in 3G.</p>
      <figure>
        <img src="https://multiplayer.net-cdn.it/thumbs/images/2018/07/10/tre-3-italia_png_1400x0_q85.jpg"/>
      </figure>
      <ul>
        <li>
          <a href="https://www.mondomobileweb.it/163671-tim-vodafone-wind-3-kena-e-ho-offerte-con-minuti-e-fino-a-100-giga-a-599-euro-al-mese/">Fonte</a>
        </li>
      </ul>
    </article>
  </body>
</html>