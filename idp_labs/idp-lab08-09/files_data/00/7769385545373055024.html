<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prabhanews.com/2019/11/%e0%b0%b5%e0%b1%88%e0%b0%af%e0%b0%b8%e0%b1%8d%e2%80%8c%e0%b0%86%e0%b0%b0%e0%b1%8d%e2%80%8c-%e0%b0%b8%e0%b1%81%e0%b0%a8%e0%b1%8d%e0%b0%a8%e0%b0%be-%e0%b0%b5%e0%b0%a1%e0%b1%8d%e0%b0%a1%e0%b1%80/"/>
    <meta property="og:site_name" content="ఆంధ్రప్రభా"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="వైయస్‌ఆర్‌ సున్నా వడ్డీ పథకంపై సభ్యులందరికి అవగాహన కల్పించాలి"/>
    <meta property="og:description" content="– 596 సంఘాలకు రూ.95,81,000 లు మంజూరు . – ఏపియం డి.పిచ్చయ్య తర్లుపాడు,   నవరత్నాల లో భాగంగా వైయస్‌ఆర్‌ సున్నా వడ్డీ పథకంపై సంఘంలోని సభ్యులందరికి అవగాహన కల్పించాలని, మండలంలో 596 సంఘాలకు రూ.95,81,000 లు మంజూరైనట్లు ఏపియం డి.పిచ్చయ్య తెలిపారు. సోమవారం స్థానిక మండల మహిళా సమాఖ్య కార్యాలయ భవనంలో యంఎస్‌ఓబి, విఓఓబి, విఓఏసి యాక్టివ్‌ పర్సన్‌లతో నవరత్నాలలో భాగమైన వైయస్‌ఆర్‌ సున్నా వడ్డీ పథకంపై శిక్షణా కార్యక్రమాన్ని నిర్వహించారు. ఈ సంధర్భంగా ఏపియం దుగ్గెం పిచ్చయ్య మాట్లాడుతూ గ్రామీణ మరియు పట్టణ ప్రాంతాలలోని ఎస్‌హెచ్‌జిల సాధికారతకు మరియు ఆర్థిక అభివృద్దికి ఏపి ప్రభుత్వం నవరత్నాలలో భాగంగా వైయస్‌ఆర్‌ సున్నా వడ్డీ పథకం అమలు చేయుటకు ముఖ్యమంత్రి వైయస్‌ జగన్‌మోహన్‌రెడ్డి నిర్ణయం తీసుకున్నారు. ఈ మేరకు మహిళల అభ్యున్నతి కొరకు మహిళా సంఘాలు, బ్యాంకుల ద్వారా తీసుకున్న అప్పుకు సంబంధించిన 11-4-2019 నాటికి ఉన్న మొత్తాన్ని అప్పు నిల్వకు బ్యాంకుకు చెల్లించాల్సిన వడ్డీ తాలూకు 2019-20 ఆర్థిక సంవత్సరానికి ఏప్రిల్‌ 2019 నుండి సెప్టెంబర్‌ 2019 వరకు 6 నెలలకు సంబంధించి వైయస్‌ఆర్‌ సున్నా వడ్డీని బ్యాంకు అప్పు ఖాతాలకు జమచేయుటకు రాష్ట్ర ప్రభుత్వం…"/>
  </head>
  <body>
    <article>
      <h1>వైయస్‌ఆర్‌ సున్నా వడ్డీ పథకంపై సభ్యులందరికి అవగాహన కల్పించాలి</h1>
      <address>
        <time datetime="2019-11-18T00:00:00+00:00">18 Nov 2019</time>
      </address>
      <p>– 596 సంఘాలకు రూ.95,81,000 లు మంజూరు . – ఏపియం డి.పిచ్చయ్య<br/>తర్లుపాడు,   నవరత్నాల లో భాగంగా వైయస్‌ఆర్‌ సున్నా వడ్డీ పథకంపై సంఘంలోని సభ్యులందరికి అవగాహన కల్పించాలని, మండలంలో 596 సంఘాలకు రూ.95,81,000 లు మంజూరైనట్లు ఏపియం డి.పిచ్చయ్య తెలిపారు. సోమవారం స్థానిక మండల మహిళా సమాఖ్య కార్యాలయ భవనంలో యంఎస్‌ఓబి, విఓఓబి, విఓఏసి యాక్టివ్‌ పర్సన్‌లతో నవరత్నాలలో భాగమైన వైయస్‌ఆర్‌ సున్నా వడ్డీ పథకంపై శిక్షణా కార్యక్రమాన్ని నిర్వహించారు. ఈ సంధర్భంగా ఏపియం దుగ్గెం పిచ్చయ్య మాట్లాడుతూ గ్రామీణ మరియు పట్టణ ప్రాంతాలలోని ఎస్‌హెచ్‌జిల సాధికారతకు మరియు ఆర్థిక అభివృద్దికి ఏపి ప్రభుత్వం నవరత్నాలలో భాగంగా వైయస్‌ఆర్‌ సున్నా వడ్డీ పథకం అమలు చేయుటకు ముఖ్యమంత్రి వైయస్‌ జగన్‌మోహన్‌రెడ్డి నిర్ణయం తీసుకున్నారు. ఈ మేరకు మహిళల అభ్యున్నతి కొరకు మహిళా సంఘాలు, బ్యాంకుల ద్వారా తీసుకున్న అప్పుకు సంబంధించిన 11-4-2019 నాటికి ఉన్న మొత్తాన్ని అప్పు నిల్వకు బ్యాంకుకు చెల్లించాల్సిన వడ్డీ తాలూకు 2019-20 ఆర్థిక సంవత్సరానికి ఏప్రిల్‌ 2019 నుండి సెప్టెంబర్‌ 2019 వరకు 6 నెలలకు సంబంధించి వైయస్‌ఆర్‌ సున్నా వడ్డీని బ్యాంకు అప్పు ఖాతాలకు జమచేయుటకు రాష్ట్ర ప్రభుత్వం నిర్ణయించిందని ఆయన తెలిపారు. మండలంలోని విఏఓలు, మహిళా సంఘాలు సియం కు ప్రత్యేక అభినందనలు తెలిపారు. మండలంలోని పోతలపాడు క్లస్టర్‌లో 130 సంఘాలకు రూ.17,90,000 లు, తర్లుపాడు క్లస్టర్‌లో 172 సంఘాలకు రూ 35,76,000.లు, తాడివారిపల్లి క్లస్టర్‌లో135 సంఘాలకు రూ.19,74,000 లు, కలుజువ్వలపాడు క్లస్టర్‌లో 130 సంఘాలకు రూ. 22,41,000లు మొత్తం మండలంలోని 596 సంఘాలకు రూ.95,81,000 లు సున్నా వడ్డీకింద మంజూరు చేయడం జరుగుతుందని ఈ విషయాన్ని అన్ని గ్రామసంఘాలలోని అందరు సభ్యులకు వెంటనే తెలిపే విధంగా ప్రతీ ఒక్కరికి అవగాహన కల్పించాలని ఏపియం డి.పిచ్చయ్య తెలిపారు. ఈ కార్యక్రమంలో సిసిలు శ్రీనివాసులు, వజ్రమ్మ, అధ్యక్షులు ఏ.సుభాషిణి, అకౌంటెంట్‌, విఓఏలు, గ్రామసంఘప్రతినిధులు పాల్గొన్నారు.</p>
    </article>
  </body>
</html>