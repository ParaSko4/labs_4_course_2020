<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/roma/news/diabolik_murales_roma_oggi_ultime_notizie-4870849.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Roma, il Comune: «Murales dedicato a Diabolik sarà presto cancellato, fermato l'autore»"/>
    <meta property="og:description" content="Non è durato neanche una settimana, il murales dedicato all'ex capo ultras della Lazio, Diabolik, apparso giovedì su un complesso di case Ater nel quartere di Torpignattara. Il..."/>
  </head>
  <body>
    <article>
      <h1>Roma, il Comune: «Murales dedicato a Diabolik sarà presto cancellato, fermato l'autore»</h1>
      <address>
        <time datetime="2019-11-18T00:00:00+00:00">18 Nov 2019</time>
      </address>
      <p>Non è durato neanche una settimana, il murales dedicato all'ex capo ultras della Lazio, <b><a href="https://www.ilmessaggero.it/ricerca/diabolik/">Diabolik</a></b>, apparso giovedì su un complesso di case Ater nel quartere di <b><a href="https://www.ilmessaggero.it/ricerca/torpignattara/">Torpignattara</a></b>. Il Campidoglio comunica che il graffito <b>sarà presto cancellato</b> e che l'autore dell'opera è stato fermato dalla polizia. «Gli agenti - spiega il Comune - <b>lo hanno bloccato</b> poco prima che completasse l'opera e hanno proceduto nei suoi confronti con una sanzione di 400 euro, come previsto dal regolamento di Polizia urbana, e con la denuncia per imbrattamento di immobile pubblico». «Si è infine provveduto - conclude il Campidoglio - ad <b>avvisare Ater</b> al fine di attivare le <b>procedure per la ripulitura</b> e il ripristino dei luoghi con spese a carico del responsabile, <b>un cittadino italiano di 28 anni</b>».</p>
      <p>LEGGI ANCHE <a href="https://foto.ilmessaggero.it/roma/diabolik_graffito_torpignattara_piscitelli_news-4870321.html">Diabolik, nel regno della banda della Marranella spunta il graffito non autorizzato</a></p>
      <p>Il graffito, in pieno stile Gomorra, raffigurava <b>Fabrizio Diabolik Piscitelli</b>, <b>capo ultrà della Lazio</b> ucciso a 54 anni al Parco degli Acquedotti il 7 agosto scorso, ed era apparso su un palazzo in via Pietro Rovetti, tra le case popolari di <b>Torpignattara</b>. <b>Il Diablo</b>, occhiali da sole, sorridente, con la sciarpa degli Irriducibili, è stato disegnato nottetempo con bombolette spray da un non meglio identificato amico di famiglia. </p>
      <figure>
        <a href="https://www.ilmessaggero.it/">
          <img src="https://www.ilmessaggero.it/uploads/ckfile/201911/xmurales,P20diabolik,P20torpignattara_18172811.jpg.pagespeed.ic.r87nwQfQwn.jpg"/>
        </a>
      </figure>
      <footer>Ultimo aggiornamento: 17:41<br/>© RIPRODUZIONE RISERVATA</footer>
      <related>
        <h4>APPROFONDIMENTI</h4>
        <a href="https://www.ilmessaggero.it/fotogallery/roma/diabolik_graffito_torpignattara_piscitelli_news-4870321.html"/>
        <a href="https://www.ilmessaggero.it/roma/news/droga_record_lazio_tufello_primavalle_nuove_piazze_spaccio_roma-4868556.html"/>
        <a href="https://www.ilmessaggero.it/roma/news/sparatoria_boccea_indagini_diabolik-4865380.html"/>
        <a href="https://www.ilmessaggero.it/roma/news/roma_sparatoria_boccea_auto_ferito_news-4863293.html"/>
        <a href="https://www.ilmessaggero.it/roma/news/diabolik_omicidio_fabrizio_piscitelli_fabio_gaudenzi_news-4862201.html"/>
        <a href="https://www.ilmessaggero.it/roma/news/roma_ultras_lazio_arrestati_nomi_atalanta_lazio-4862197.html"/>
        <a href="https://www.ilmessaggero.it/roma/news/lazio_ultras_tifosi_accoltellati_roma_celtic_oggi_ultime_notizie-4845874.html"/>
        <a href="https://www.ilmessaggero.it/roma/news/diabolik_piscitelli_er_miliardero_incontro_roma_news_oggi-4824235.html"/>
        <a href="https://www.ilmessaggero.it/roma/news/diabolik_ucciso_moglie_miliardero_roma_oggi_ultime_notizie-4819322.html"/>
        <a href="https://www.ilmessaggero.it/roma/news/mafia_capitale_carminati_chi_e_banda_magliana_ultime_notizie-4814227.html"/>
        <a href="https://www.ilmessaggero.it/roma/news/diabolik_ultime_notizie_piscitelli_killer_mandante_macchi-4787669.html"/>
      </related>
    </article>
  </body>
</html>