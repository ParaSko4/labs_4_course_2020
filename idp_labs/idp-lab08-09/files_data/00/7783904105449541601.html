<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nagpurtoday.in/ugc-raises-the-amount-of-fellowship-for-sc-obc-minorities-in-scholarship/11181023"/>
    <meta property="og:site_name" content="Nagpur Today"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="यूजीसी ने एससी, ओबीसी, अल्पसंख्यकों को स्कॉलरशिप में मिलने वाली फेलोशिप की रकम को बढ़ाया"/>
    <meta property="og:description" content="नागपुर– यूनिवर्सिटी ग्रांट्स कमिशन ने एससी, ओबीसी और अल्पसंख्यकों को दी जाने वाली स्कॉलरशिप में मिलने वाली फेलोशिप की रकम को बढ़ा दिया है. इससे कुछ महीनों पहले यूनिवर्सिटी ग्रांट्स कमिशन (यूजीसी) ने जूनियर रिसर्च फेलोशिप (जेआरएफ) और सीनियर रिसर्च फेलोशिप (एसआरएफ) को मिलने वाली फेलोशिप की रकम बढ़ा दी थी. इस संबंध में सामाजिक […]"/>
  </head>
  <body>
    <article>
      <h1>यूजीसी ने एससी, ओबीसी, अल्पसंख्यकों को स्कॉलरशिप में मिलने वाली फेलोशिप की रकम को बढ़ाया</h1>
      <address><time datetime="2019-11-18T00:00:00+00:00">18 Nov 2019</time> by <a rel="author">Nagpur Today, Nagpur News</a></address>
      <figure>
        <img src="https://www.nagpurtoday.in/wp-content/uploads/2018/06/UGC-1.jpg"/>
      </figure>
      <p><b>नागपुर</b>– यूनिवर्सिटी ग्रांट्स कमिशन ने एससी, ओबीसी और अल्पसंख्यकों को दी जाने वाली स्कॉलरशिप में मिलने वाली फेलोशिप की रकम को बढ़ा दिया है. इससे कुछ महीनों पहले यूनिवर्सिटी ग्रांट्स कमिशन (यूजीसी) ने जूनियर रिसर्च फेलोशिप (जेआरएफ) और सीनियर रिसर्च फेलोशिप (एसआरएफ) को मिलने वाली फेलोशिप की रकम बढ़ा दी थी.</p>
      <p>इस संबंध में सामाजिक न्याय और अधिकारिता मंत्रालय एवं अल्पसंख्यक कार्य मंत्रालय, भारत सरकार ने 7 नवंबर को एक नोटिस जारी की थी. उसके माध्यम से तीन स्कॉलरशिप के तहत मिलने वाली फेलोशिप की रकम को बढ़ा दिया है. वे तीन स्कॉलरशिप-नैशनल फेलोशिप फॉर एससी (एनएफएससी), नैशनल फेलोशिप फॉर ओबीसी (एनएफओबीसी) और मौलाना आजाद नैशनल फेलोशिप (एमएएनएफ) है.</p>
      <p>जेआरएफ के पहले दो सालों के लिए स्कॉलरशिप की रकम को 25 हजार रुपये हर महीने से बढ़ाकर 31 हजार रुपये हर महीने किया गया है और बाकी अवधि के लिए 28 हजार रुपये हर महीने से बढ़ाकर 35 हजार रुपये किए हैं.</p>
      <p>एचआरए संशोधित दरों में 8 फीसदी, 16 फीसदी और 24 फीसदी मिलेगा. एचआरए की दर उस शहर/स्थान पर भारत सरकार के नियम के मुताबिक लागू होगी जहां रिसर्च फेलो रिसर्च कर रहे हैं. फेलोशिप की रिवाइज्ड रेट 1 जनवरी, 2019 से लागू होगी.</p>
    </article>
  </body>
</html>