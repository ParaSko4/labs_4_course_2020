<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/news/342777/sport:/title:problemi-nemanje-radonjica-ne-moze-da-nauci-jezik-vezan-je-za-svoj-klan"/>
    <meta property="og:site_name" content="MozzartSport"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Problemi Nemanje Radonjića: Ne može da nauči jezik, vezan je za svoj klan"/>
    <meta property="og:description" content="Andreš Viljaš Boaš mu i dalje veruje"/>
  </head>
  <body>
    <article>
      <h1>Problemi Nemanje Radonjića: Ne može da nauči jezik, vezan je za svoj klan</h1>
      <h2>Andreš Viljaš Boaš mu i dalje veruje</h2>
      <address>
        <time datetime="2019-11-18T00:00:00+00:00">18 Nov 2019</time>
      </address>
      <p>Bilo je tu i dobrih partija, čak i poništenih golova, ali navijači Olimpika iz Marselja i dalje čekaju bljesak Nemanje Radonjića. Reprezentativac Srbije, plaćen 12 miliona Crvenoj zvezdi, odigrao je 28 zvaničnih mečeva za nekadašnjeg šampiona Evrope.</p>
      <p>Nije postigao gol, nije asistirao. Trener Viljaš Boaš mu i dalje veruje, ali su pojedini sajtovi, privreženi klubu sa Velodroma, pokušali da pronađu razloge slabijih Radonjićevih igara. Kao glavni razlog navode nepoznavanje jezika.<br/><b>„Nemanja Radonjić će teško naučiti jezik, koji istina nije najlakši na svetu. Ali život u Francuskoj morao bi da pomogne srpskom internacionalcu da se izražava na našem jeziku. To je prvi razlog njegovih slabijih igara“,</b> stoji na sajtu navijača Olimpika iz Marselja.</p>
      <p>Kada je zadužio opremu Olimpika iz Marselja Radonjića je sačekao stari znanac iz Rome Kevin Strotman. Takođe, Srbin, po sopstvenom priznanju, najviše vremena provodi družeći se sa hrvatskim štoperom Ćaletom Carom.<br/>„<b>Radonjić je igrač koji je veoma vezan za svoj klan (verovatno misle na menadžere i pomenutog Ćaleta Cara). Kada to imate u vidu jasno je zašto ne napreduje kada je reč o poznavanju francuskog jezika“.</b></p>
      <p>Međutim, Viljaš Boaš veruje srpskom reprezentativcu.</p>
      <figure>
        <img src="https://mozzartsport.com/upload/CKEditor/Baneri/Radoje-Simic%CC%81-1080x1080.jpg"/>
      </figure>
      <p> </p>
    </article>
  </body>
</html>