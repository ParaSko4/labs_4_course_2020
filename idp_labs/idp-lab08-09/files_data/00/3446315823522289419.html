<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pravda-kr.com.ua/najsvizhishe/16685-svitlovodskpobut-usi-kotelni-pratsyuyut.html"/>
    <meta property="og:site_name" content="Кировоградская правда"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="«Світловодськпобут»: Усі котельні працюють"/>
    <meta property="og:description" content="У Світловодську запрацювали всі шість котелень, але для того, щоб люди отримали тепло в будинках, потрібно ліквідувати пориви на тепломережах. Про повідомив генеральний директор СП ТОВ «Світловодськпобут» Сергій Московський, пише CBN.– Зараз запускаємо останню котельну – №3, а так усі котельні працюють. По деяким будинкам ще немає тепла, бо є технологічні проблеми подати його за такий короткий час. Потрібно, щоб спочатку прогрілася вся система. Там більше тисячі кубів води і їх треба нагріти, – зазначив він.За словами директора «Світловодськпобуту», цього року поривів на тепломережах менше, ніж торік.– Поривів не так багато, як у минулому році, але на їх ліквідацію все одно потрібен час. Потрібен тиждень або півтора, – додав Московський."/>
  </head>
  <body>
    <article>
      <h1>«Світловодськпобут»: Усі котельні працюють</h1>
      <address><time datetime="2019-11-18T00:00:00+00:00">18 Nov 2019</time> by <a rel="author">Наталка Маринець</a></address>
      <p><i>У Світловодську запрацювали всі шість котелень, але для того, щоб люди отримали тепло в будинках, потрібно ліквідувати пориви на тепломережах. Про повідомив генеральний директор СП ТОВ «Світловодськпобут» Сергій Московський, пише <a href="https://cbn.com.ua/2019/11/18/u-svitlovodsku-zapratsyuvaly-vsi-kotelni-komentar-dyrektora-svitlovodskpobutu/">CBN.</a></i><br/><br/>– Зараз запускаємо останню котельну – №3, а так усі котельні працюють. По деяким будинкам ще немає тепла, бо є технологічні проблеми подати його за такий короткий час. Потрібно, щоб спочатку прогрілася вся система. Там більше тисячі кубів води і їх треба нагріти, – зазначив він.<br/><br/>За словами директора «Світловодськпобуту», цього року поривів на тепломережах менше, ніж торік.<br/><br/>– Поривів не так багато, як у минулому році, але на їх ліквідацію все одно потрібен час. Потрібен тиждень або півтора, – додав Московський.</p>
      <p> </p>
      <p>Як <a href="https://www.pravda-kr.com.ua/najsvizhishe/16582-u-svitlovodsku-dosi-ne-rozpochavsya-opalyuvalnij-sezon.html">повідомляла </a>«КП», у Світловодську значно затримався опалювальний сезон через зміну складу засновників СП ТОВ «Світловодськпобут», яке є єдиним теплопостачальним підприємством у місті.  <br/><br/><a href="https://www.pravda-kr.com.ua/najsvizhishe/15674-u-svitlovodsku-rejderi-zakhopili-pidpriemstvo.html">Нагадаємо</a>, у Світловодську, рейдери захопили підприємство. Прокуратура <a href="https://www.pravda-kr.com.ua/najsvizhishe/16077-prokuratura-vimagae-skasuvati-reestratsiyu-vlasnosti-svitlovodskpobutu.html">вимагає</a> скасувати реєстрацію власності «Світловодськпобуту».  У рейдерстві і службовому підробленні <a href="https://www.pravda-kr.com.ua/najsvizhishe/16576-mera-svitlovodska-yakogo-pidozryuyut-u-rejderstvi-i-sluzhbovomu-pidrobleni-vidstoronili-vid-posadi.html">підозрюють</a> міського голову Валентина Козярчука.</p>
    </article>
  </body>
</html>