<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/vecna-lista-strelaca-aba-lige-gordic-na-drugom-mestu-uskoro-bi-mogao-i-na-prvo/342775"/>
    <meta property="og:site_name" content="MozzartSport"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Večna lista strelaca ABA lige: Gordić na drugom mestu, uskoro bi mogao i na prvo"/>
    <meta property="og:description" content="Posle derbija je na ukupno 2750 postignutih poena"/>
  </head>
  <body>
    <article>
      <h1>Večna lista strelaca ABA lige: Gordić na drugom mestu, uskoro bi mogao i na prvo</h1>
      <h2>Posle derbija je na ukupno 2750 postignutih poena</h2>
      <address>
        <time datetime="2019-11-18T00:00:00+00:00">18 Nov 2019</time>
      </address>
      <p>
        <b>Pisali smo već o tome da je Nemanja Gordić verovatno najzaslužniji za to što je Partizan sinoć slavio u večitom derbiju. Postigao je važne dve trojke, postigao 12 poena, i tako došao do ukupno 2750 poena. Sa tim skorom Gordić je stigao do drugog mesta najboljih strelaca ikada u Jadranskoj ligi.</b>
      </p>
      <p>Zanimljivo je da je ispred njega <b>Marin Rozić </b>sa 2763 poena, a s obzirom da su obojica aktivni košarkaši za očekivati je da tu bude promena i tokom sezone. <b>Gordić </b>svakako ima šansu da ovu sezonu završi kao najbolji strelac u istoriji ABA lige.</p>
      <p><b>Gordić </b>je sinoćnjom partijom preskočio <b>Nebojšu Joksimovića </b>koji je ostao na 2746 poena. <b>Andrija Žižić </b>je na 2485, <b>Čedomir Vitkovac </b>na 2476 i on drži trenutno petu poziciju.</p>
      <p><b>Siniša Štemberger </b>je šesti, <b>Marino Badžarić</b> sedmi, <b>Jakov Vladović </b>osmi, <b>Todor Gečevski </b>deveti, a <b>Jure Lalić </b>deseti na listi sa 2407 poena.</p>
      <p><b>Gordić </b>je u karijeri igrao za Budućnost, Partizan, Igokeu, Cedevitu, pa ponovo Budućnost i sada Partizan. Igrao je dugo u ovoj ligi, igrao je dobro i to i dalje čini pa zato ima realnu šansu da postane najbolji strelac ABA lige u istoriji.</p>
      <p>Nije mala stvar...</p>
      <p>FOTO: ABA liga</p>
      <figure>
        <img src="https://mozzartsport.com/upload/CKEditor/Baneri/3.%20Danilovic%CC%81%201080x1080.jpg"/>
      </figure>
      <p> </p>
    </article>
  </body>
</html>