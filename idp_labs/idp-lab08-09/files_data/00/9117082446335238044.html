<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primocanale.it/notizie/capodanno-in-liguria-a-imperia-notte-di-san-silvestro-dedicata-ai-bambini-213368.html"/>
    <meta property="og:site_name" content="Primocanale.it"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Capodanno in Liguria, a Imperia Notte di San Silvestro dedicata ai bambini"/>
    <meta property="og:description" content="IMPERIA -  Il Capodanno 2020 è alle porte e fervono i preparativi a Palazzo Civico per organizzare la Notte di San Silvestro. Due le certezze, al momento, del progetto che sta seguendo l'assessore alle Manifestazioni, Simone Vassallo.  La prima è la location. Dopo due edizioni nell'isola pedonale di Via Cascione a Porto Maurizio, Capodanno 2020 si terrà a Oneglia nei pressi della nuova area eventi di Banchina Aicardi, che ha fatto il suo debutto la scorsa estate ospitando, tra le altre cose, il raffinato concerto unplugged di Alexia."/>
  </head>
  <body>
    <article>
      <h6 class="kicker">I festeggiamenti a Oneglia nei pressi della nuova area eventi di Banchina Aicardi</h6>
      <h1>Capodanno in Liguria, a Imperia Notte di San Silvestro dedicata ai bambini</h1>
      <address>
        <time datetime="2019-11-18T00:00:00+00:00">18 Nov 2019</time>
      </address>
      <figure>
        <img src="https://www.primocanale.it/immagininews/thumbs/213368-420x236.jpg"/>
      </figure>
      <p><b>IMPERIA - </b> <b>Il Capodanno 2020 è alle porte e fervono i preparativi a Palazzo Civico per organizzare la Notte di San Silvestro</b>. Due le certezze, al momento, del progetto che sta seguendo l'assessore alle Manifestazioni, Simone Vassallo.  La prima è la location. Dopo due edizioni nell'isola pedonale di Via Cascione a Porto Maurizio, Capodanno 2020 si terrà a Oneglia nei pressi della nuova area eventi di Banchina Aicardi, che ha fatto il suo debutto la scorsa estate ospitando, tra le altre cose, il raffinato concerto unplugged di Alexia.</p>
      <p><b>La seconda certezza è il tipo di manifestazione. </b>Per l’ultimo dell'anno l'Amministrazione Comunale punta a coinvolgere il più possibile famiglie e bambini. Per questo motivo, è stata prevista la presenza di artisti di strada e di balli di gruppo. Ad accompagnare gli imperiesi verso l'anno nuovo ci sarà anche quest'anno un ospite musicale. Sono i diversi i contatti in corso. L'anno scorso furono i Matia Bazar a esibirsi per la Notte di San Silvestro.</p>
      <p><b>"Capodanno ritorna a Oneglia dopo due ottime edizioni in Via Cascione</b>. Per la Città è un punto di forza avere più location capaci di ospitare grandi eventi. Abbiamo scelto di organizzare un Capodanno rivolto principalmente a bambini e famiglie, per salutare l'arrivo dell'anno nuovo con gioia e divertimento. Stiamo lavorando per definire l'intera proposta per San Silvestro, a partire dall'ospite musicale, e presto potremo fornire ulteriori dettagli". Così l'assessore Vassallo.</p>
      <related>
        <a href="https://www.primocanale.it/notizie/miele-riso-e-gorgonzola-da-novara-a-ponte-morandi-per-la-notte-di-capodanno-203877.html"/>
        <a href="https://www.primocanale.it/notizie/tragedia-di-capodanno-la-vittima-un-ex-agente-di-scorta-di-falcone-e-borsellino-203885.html"/>
        <a href="https://www.primocanale.it/notizie/capodanno-a-genova-un-party-lungo-tre-notti-e-musica-per-tutti-i-gusti-212764.html"/>
        <a href="https://www.primocanale.it/notizie/vialli-debutta-come-capo-delegazione-della-nazionale-addio-sampdoria-213105.html"/>
        <a href="https://www.primocanale.it/notizie/pd-liguria-righello-nuovo-vice-capogruppo-in-consiglio-regionale-213282.html"/>
        <a href="https://www.primocanale.it/video/novit-in-arrivo-dalla-fondazione-palazzo-ducale-da-banksy-a-hitchcock-ad-un-capodanno-in-stile-anni-20-111371.html"/>
        <a href="https://www.primocanale.it/video/capodanno-a-genova-bucci-ospiti-famosi-e-tre-giornate-di-festa-per-la-citt--112854.html"/>
        <a href="https://www.primocanale.it/video/mancini-scherza-su-vialli-capo-delegazione-in-azzurro-la-sampdoria-non-aveva-i-soldi--113190.html"/>
      </related>
    </article>
  </body>
</html>