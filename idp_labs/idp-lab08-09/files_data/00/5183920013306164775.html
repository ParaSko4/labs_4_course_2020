<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kontrakty.ua/article/146217"/>
    <meta property="og:site_name" content="Контракты.UA"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Ініціатива Геруса щодо імпорту електроенергії з Росії є прикладом впливу Коломойського на владу - Аслунд"/>
    <meta property="og:description" content="Прикладом впливу Ігоря Коломойського на рішення влади є відновлення імпорту електроенергії з Росії, яке ініціював голова парламентського енергетичного комітету Андрій Герус."/>
  </head>
  <body>
    <article>
      <h1>Ініціатива Геруса щодо імпорту електроенергії з Росії є прикладом впливу Коломойського на владу - Аслунд</h1>
      <address>
        <time datetime="2019-11-18T00:00:00+00:00">18 Nov 2019</time>
      </address>
      <p>Прикладом впливу Ігоря Коломойського на рішення влади є відновлення імпорту електроенергії з Росії, яке ініціював голова парламентського енергетичного комітету Андрій Герус.</p>
      <p>Про це заявив шведський економіст, старший співробітник Атлантичної ради Андерс Аслунд в ході виступу на прес-конференції бізнес-ради США та України в Києві 14 листопада, <a href="https://www.kyivpost.com/ukraine-politics/anders-aslund-urges-ukraine-to-escape-oligarch-kolomoiskys-influence.html?cn-reloaded=1&amp;cn-reloaded=1">повідомляє KyivPost</a>. </p>
      <p>На думку Аслунда, найважливішою проблемою для України сьогодні є пошук способу нейтралізації впливу олігарха Ігоря Коломойського</p>
      <p>"Хто такі люди, які голосують за корупцію?", - запитав Аслунд. "Це люди Коломойського в партії «Слуга народу».</p>
      <p>Прикладом впливу олігарха на рішення влади, на думку Аслунда, є відновлення імпорту електроенергії з Росії, яке пролобіював голова енергетичного комітету ВР Андрій Герус. Економіст зазначає, що це рішення було сприятливим для бізнес-інтересів Коломойського, компанії якого першими отримали російський струм.</p>
      <p>Також Аслунд згадав і інтерв'ю Ігоря Коломойського Financial Times у травні 2018 року, яке спричинило знецінення української національної валюти на 3% через те, що бізнесмен закликав Україну оголосити дефолт та не сплачувати борги перед Міжнародним валютним фондом.</p>
      <p>Зважаючи на шкоду, яку завдає вплив Коломойського на економіку України, Аслунд закликав президента Зеленського вжити заходів для нейтралізації впливу олігарха.</p>
      <p>Нагадаємо, з 1 жовтня завдяки «поправці Геруса» почалася поставка електроенергії з Росії в режимі імпорту. За даними джерела на ринку, імпорт здійснюється компанією «Юнайтед Енерджі», яку пов'язують з Ігорем Коломойським. За першу половину жовтня імпорт електроенергії з Росії виріс майже в два рази - з 2,4 млн кВт-год до 4,5 млн кВт-год на добу. На початку листопада він збільшився в порівнянні з середньодобовим показником за жовтень в 3 рази - до 12 млн кВт-год / добу.</p>
      <p> </p>
      <related>
        <a href="http://kontrakty.ua/article/146116"/>
        <a href="http://kontrakty.ua/article/146062"/>
        <a href="http://kontrakty.ua/article/146060"/>
      </related>
    </article>
  </body>
</html>