<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ruporzt.com.ua/skandali/134693-polceysk-vstanovili-molodikv-prichetnih-do-pdpalu-poshtovogo-vddlennya-na-zhitomirschin.html"/>
    <meta property="og:site_name" content="Рупор Житомира"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Поліцейські встановили молодиків, причетних до підпалу поштового відділення на Житомирщині"/>
    <meta property="og:description" content="16 листопада поліцейські Баранівського відділення поліції викрили трьох чоловіків у причетності до підпалу поштового приміщення у с. Рогачеві. Встановлено, що молодики спочатку обікрали відділення, а потім намагались заховати сліди злочину у вогні. Двоє із трьох підозрюваних нині свідчать у поліції.Нагадаємо, 14 листопада до поліції надійшло повідомлення про виникнення пожежі у приміщенні центру поштового зв’язку у с. Рогачові. Після гасіння пожежі з’ясувалось, що її причиною є занесення сторонього джерела вогню. Відтак поліцейські розпочали кримінальне провадження за ч. 2 ст. 194 (Умисне знищення або пошкодження майна) Кримінального кодексу України.Під час першочергових слідчо-розшукових заходів було встановлено, що усередину будівлі невідомі проникли, вибивши вхідні двері, а у вогні згоріли наявні товари та документація відділення.- Загалом, за попередніми підрахунками, сума завданого збитку склала близько 70 тисяч гривень, - розповів начальник Баранівського відділення поліції Анатолій Корнієць. – Упродовж…"/>
  </head>
  <body>
    <article>
      <h1>Поліцейські встановили молодиків, причетних до підпалу поштового відділення на Житомирщині</h1>
      <address>
        <time datetime="2019-11-18T00:00:00+00:00">18 Nov 2019</time>
      </address>
      <figure>
        <img src="http://ruporzt.com.ua/uploads/posts/2019-11/1574069619_ersh7.jpg"/>
      </figure>
      <p>16 листопада поліцейські Баранівського відділення поліції викрили трьох чоловіків у причетності до підпалу поштового приміщення у с. Рогачеві. Встановлено, що молодики спочатку обікрали відділення, а потім намагались заховати сліди злочину у вогні. Двоє із трьох підозрюваних нині свідчать у поліції.<br/><br/>Нагадаємо, 14 листопада до поліції надійшло повідомлення про виникнення пожежі у приміщенні центру поштового зв’язку у с. Рогачові. Після гасіння пожежі з’ясувалось, що її причиною є занесення сторонього джерела вогню. Відтак поліцейські розпочали кримінальне провадження за ч. 2 ст. 194 (Умисне знищення або пошкодження майна) Кримінального кодексу України.<br/><br/>Під час першочергових слідчо-розшукових заходів було встановлено, що усередину будівлі невідомі проникли, вибивши вхідні двері, а у вогні згоріли наявні товари та документація відділення.<br/><br/>- Загалом, за попередніми підрахунками, сума завданого збитку склала близько 70 тисяч гривень, - розповів начальник Баранівського відділення поліції Анатолій Корнієць. – Упродовж доби завдяки допомозу місцевих жителів нам вдалося встановити особи трьох чоловіків, причетних до цього злочину.<br/><br/>Поліцейські не лише з’ясували підозрюваних, але й знайшли викрадені товари повсякденного вжитку та продукти харчування. Їх парубки заховали неподалік у хаті-пустці.<br/><br/>- Двоє з них місцеві жителі, 20 та 18 років, третій 34-річний тернопілянин і раніше уже притягувався до кримінальної відповідальності, - сказав Анатолій Корнієць.<br/><br/>Відповідно до санкції статті підозрюваним може зарожувати покарання у вигляді ув’язнення на термін від 3 до 10 років.</p>
    </article>
  </body>
</html>