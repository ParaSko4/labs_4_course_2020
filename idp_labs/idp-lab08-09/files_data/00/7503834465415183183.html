<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pu.nl/artikelen/nachtwacht/path-of-exile-2-en-path-of-exile-mobile-aangekondigd-op-exilecon/"/>
    <meta property="og:site_name" content="Power Unlimited"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Path of Exile 2 en Path of Exile Mobile aangekondigd op ExileCon "/>
    <meta property="og:description" content="Grinding Gear Games heeft twee nieuwe games aangekondigd! Wat weten we al over deze Path of Exile 2 en Path of Exile Mobile? Ander nieuws deze N8W8: Mario Kart Tour krijgt Winter Tour, Call of Duty: Modern Warfare dataminer onthult battle royale-details en Bend Studio niet klaar met Days Gone-wereld."/>
  </head>
  <body>
    <article>
      <h1>Path of Exile 2 en Path of Exile Mobile aangekondigd op ExileCon </h1>
      <address><time datetime="2019-11-18T00:00:00+00:00">18 Nov 2019</time> by <a rel="author">Alie</a></address>
      <p>
        <b>Grinding Gear Games heeft twee nieuwe games aangekondigd! Wat weten we al over deze Path of Exile 2 en Path of Exile Mobile? Ander nieuws deze N8W8: Mario Kart Tour krijgt Winter Tour, Call of Duty: Modern Warfare dataminer onthult battle royale-details en Bend Studio niet klaar met Days Gone-wereld.</b>
      </p>
      <figure>
        <video src="https://cdn2.pu.nl/media/alie/20191811n8w8.gif" autoplay="" loop=""/>
      </figure>
      <p>        </p>
      <h3>Path of Exile 2 en Path of Exile Mobile aangekondigd op ExileCon</h3>
      <p>Yes, de game met de meest uitgebreide skill tree ooit krijg een sequel! Grinding Gear Games maakte op ExileCon namelijk bekend dat ze druk bezig zijn met de ontwikkeling van Path of Exile 2.</p>
      <p>Bij een aankondiging hoort natuurlijk ook een trailer... en in het geval van Path of Exile 2 ook nog een gameplay preview! De beelden hieronder geven je alvast een idee van de grafische vooruitgang ten opzichte van de eerste Path of Exile. Ook zie je hoe het selecteren van een personage in zijn werk gaat. Best origineel: je kiest een personage uit een groepje mensen die op het punt staan opgehangen te worden. Jouw keuze brengt het er levend vanaf, de anderen sterven.</p>
      <figure>
        <iframe src="https://www.youtube.com/embed/9OosC1E8TVM" width="608" height="370" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/V2VRRSVgCL4" width="608" height="370" data-service="Youtube" scrolling="no"/>
      </figure>
      <p>Wat weten we verder al over de game? Path of Exile 2 krijgt een zeven acts tellende campaign, een nieuw skill gem-systeem, nieuwe ascendancy classes en shapeshifting. De nieuwe campaign is beschikbaar naast de originele Path of Exile-campagne. Beide verhaallijnen leiden naar de shared Atlas endgame.</p>
      <p>Allemaal een beetje abstract nog, maar het duurt ook nog wel effe voor we met Path of Exile aan de slag mogen... De bèta staat bijvoorbeeld pas gepland voor eind 2020. Dan maar hopen dat we ons in die tussentijd kunnen vermaken met Diablo 4...</p>
      <p>Of met de mobiele Path of Exile-game, die eveneens aangekondigd werd op ExileCon! Om ons ervan te overtuigen dat deze game met kop en schouders boven alle bagger in de mobiele stores uitsteekt, wordt in onderstaande trailer benadrukt dat Path of Exile Mobile in-house wordt ontwikkeld. Er is dus geen externe studio aangetrokken... Kuch, Blizzard.</p>
      <figure>
        <iframe src="https://www.youtube.com/embed/f_YjBTYHhug" width="608" height="370" data-service="Youtube" scrolling="no"/>
      </figure>
      <p>Path of Exile Mobile belooft ons verder 'fair monetization' en de mogelijkheid om onze stem te laten horen. Men spreekt daarbij over een experimentele game, waarbij de richting van de ontwikkeling (mede) door de spelers wordt bepaald. De Wachtster is nu toch wel een beetje benieuwd!<br/>       </p>
      <h3>Mario Kart Tour viert de feestdagen met een Winter Tour</h3>
      <p>Vanaf 20 november hult Mario Kart Tour zich in winterse sferen met een nieuw evenement: Winter Tour! Zoals de naam al doet vermoeden, mag je daarbij een aantal thematisch correcte unlockables verwachten, evenals de DK Pass-baan uit Mario Kart DS.</p>
      <figure>
        <iframe data-src="https://twitter.com/mariokarttourEN/status/1195234979892072449?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>                  </p>
      <p>In gerelateerd nieuws: Mario Kart Tour test in december een multiplayer-modus. Om toegang te krijgen tot de bèta heb een Gold Pass-abonnement nodig. Het is onbekend hoe lang de bèta zal lopen en wanneer de multiplayer-modus officieel aan Mario Kart Tour wordt toegevoegd. <br/>       </p>
      <h3>Trailerovervloed</h3>
      <p>In deze trailerovervloed weer een vijftal trailers van kleinere games, waar je niet dagelijks mee dood wordt gegooid. Kijk snel mee naar:</p>
      <ul>
        <li><b>This War of Mine: Final Cut</b> – deze gratis update is nu te checken</li>
        <li><b>Sparklite</b> – nu te checken op PC, PS4, Switch en Xbox One</li>
        <li><b>Stardust Odyssey</b> – 3 december op PS4</li>
        <li><b>Tokyo Ghoul: re Call to Exist</b> – nu op PC en PS4</li>
        <li><b>Astroneer</b> – nu op PS4, eerder op PC en Xbox One</li>
      </ul>
      <figure>
        <iframe src="https://www.youtube.com/embed/SJAdkY1soh4" width="608" height="370" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/IXkMw2cGu1o" width="608" height="370" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/OnRvDsz8iW4" width="608" height="370" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/PGVrZ_L3iVQ" width="608" height="370" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/Wjyz0k_8_D0" width="608" height="370" data-service="Youtube" scrolling="no"/>
      </figure>
      <p>       </p>
      <h3>Comic-momentje</h3>
      <figure>
        <img src="https://cdn2.pu.nl/media/alie/n8w818112019.png"/>
      </figure>
      <p>       </p>
      <h3>Call of Duty: Modern Warfare dataminer onthult battle royale-details</h3>
      <p>Wil jij spoilervrij door het leven gaan? In dat geval doe je er goed aan effe te skippen naar het volgende nieuwtje. Ben je stiekem toch wel benieuwd wat de toekomst in petto heeft voor Call of Duty: Modern Warfare? Speciaal voor jou heeft de Wachtster wat nieuwe details over die mogelijke battle royale-modus opgeduikeld.</p>
      <p>Dataminers zijn weer lekker aan het graven geweest! Op de <a href="https://www.reddit.com/r/modernwarfare/comments/dx4me0/battle_royale_coming_to_modern_warfare_map/%20">Modern Warfare subreddit</a> kun je zodoende checken hoe de enorm grote map voor de battle royale-modus er mogelijk uit komt te zien. Het werk van de dataminers onthult verder een volledige lijst van zones, points of interests en perks. Mocht deze informatie kloppen dan wordt de battle royale-modus standaard gespeeld met 200 spelers. Zij vechten het onderling uit in diverse modi, namelijk: solo, duo en teams van vier personen.</p>
      <figure>
        <img src="https://cdn2.pu.nl/media/alie/call-of-duty-modern-warfare-battle-royale-map.jpeg"/>
      </figure>
      <p>Een van de meer interessante data-ontdekkingen heeft te maken met de respawn mechanic. Om een teamgenoot te laten respawnen moet je namelijk een Respawn Token hebben. Vervolgens moet je zijn/haar lichaam naar een ambulance slepen. Daardoor wordt deze persoon in de Gulag queue geplaatst. Op een bepaald moment in de match sluit deze Gulag, waardoor respawnen niet meer mogelijk is.</p>
      <p>Tot die tijd vinden in deze Gulag (een gevangeniskamp) 1v1-gevechten plaats. Als je dit gevecht wint, mag je weer meedoen in de grote match. De data laat verder zien dat er eens in de zoveel tijd een grote uitbraak plaatsvindt. Dat betekent dat alle spelers uit de Gulag weer terugkeren in de match.</p>
      <p>Zolang je in de Gulag queue staat, kun je meekijken naar andere gevechten én mogelijk ook gokken op de winnaar middels Plunder. Je verdient Plunder door missies te completen en vijanden te verslaan. Je kunt je Plunder ook spenderen aan items en xp.</p>
      <p>Tot dusver dit datalek! Of bovenstaande allemaal waar is, moet natuurlijk nog blijken... Sterker nog: het is nog helemaal niet duidelijk of Call of Duty: Modern Warfare wel echt een battle royale-modus krijgt. Als de geruchten kloppen, horen we daar echter snel meer over. De modus, die naar horen zeggen ontwikkeld wordt door Infinity Ward en Raven Software, moet namelijk begin 2020 al verschijnen. Ongetwijfeld wordt vervolgd!<br/>      </p>
      <h3>Bend Studio nog lang niet klaar met Days Gone-wereld</h3>
      <p>Oké, de kop van dit nieuwtje is ietwat cryptisch... Dat komt omdat Chris Reese van Bend Studio ook niet heel veel wilde verklappen in dit interview met <a href="https://www.gamesradar.com/uk/days-gone-2-sequel-tease/%20">GamesRadar</a>. Toch zijn de uitspraken van deze Reese best interessant! Hij laat namelijk weten dat de studio meer wil doen met de wereld die ze geschapen hebben in Days Gone.</p>
      <p>Reese wordt in het interview gevraagd naar de mogelijkheid om het Days Gone-universum verder uit te breiden. Hij antwoordt vervolgens dat Bend Studio dat altijd heeft willen doen. In het bijzonder legt Reese uit dat het een wereld is waar ze "meer leven in willen blazen" en dat ze de vele, vele verschillende wegen waarop dat mogelijk is verder willen verkennen. Of hij daarmee doelt op een uitbreiding, een vervolg of een andere game in dezelfde setting is helaas onduidelijk...</p>
      <figure>
        <img src="https://cdn2.pu.nl/media/alie/days-gone.jpg"/>
      </figure>
      <p>Interessant genoeg werd vorige maand via een LinkedIn-profiel van een medewerker duidelijk dat Bend Studio bezig is met de pre-production van een volgend project. Combineer dat feit met deze uitspraken en het is helemaal niet zo gek om te veronderstellen dat Days Gone 2 in de maak is...<br/>      </p>
      <h3>Memes en dingen</h3>
      <p>Vandaag in memes en dingen zeven verschrikkelijke wapens en een kijkje achter de schermen bij de ESRB.</p>
      <figure>
        <iframe src="https://www.youtube.com/embed/rumwRq-CB7c" width="608" height="370" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/TaB-Tp4G6WI" width="608" height="370" data-service="Youtube" scrolling="no"/>
      </figure>
      <p>      </p>
      <h3>Lekker koesen!      </h3>
    </article>
  </body>
</html>