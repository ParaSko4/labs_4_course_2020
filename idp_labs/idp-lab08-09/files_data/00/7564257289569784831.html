<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ruporzt.com.ua/oblasni_novini/134688-na-zhitomirschin-lkvdovano-centr-mnmzacyi-mitnih-platezhv-yakiy-specalzuvavsya-na-mport-avtomoblv-za-zanizhenoyu-mitnoyu-vartstyu.html"/>
    <meta property="og:site_name" content="Рупор Житомира"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="На Житомирщині ліквідовано центр мінімізації митних платежів, який «спеціалізувався» на імпорті автомобілів за заниженою митною вартістю"/>
    <meta property="og:description" content="Співробітники податкової міліції ГУ ДФС у Житомирській області припинили роботу центру мінімізації митних платежів, пов’язану з імпортом в Україну з ЄС автомобілів за заниженою митною вартістю.В рамках проведення операції «Рубіж» та оперативного супроводження кримінального провадження за ч.3 ст.212 КК України було встановлено групу осіб, які надавали фізичним та юридичним особам послуги щодо заниження митної вартості під час імпорту автомобілів із країн ЄС.Так, фігуранти на замовлення клієнтів та використовуючи низку спеціально створених підконтрольних компаній, здійснювали імпорт визначених автомобілів за заниженою митною вартістю. При цьому під час здійснення митного оформлення транспортних засобів до митниці подавались документи з неточними технічними характеристиками, датами випуску та датами першої реєстрації автомобілів.Вказані маніпуляції дозволяли фігурантам занижувати ставки акцизного податку.За результатами санкціонованих обшуків, проведених в офісних приміщеннях та за місцями проживання фігурантів…"/>
  </head>
  <body>
    <article>
      <h1>На Житомирщині ліквідовано центр мінімізації митних платежів, який «спеціалізувався» на імпорті автомобілів за заниженою митною вартістю</h1>
      <address>
        <time datetime="2019-11-18T00:00:00+00:00">18 Nov 2019</time>
      </address>
      <p>Співробітники податкової міліції ГУ ДФС у Житомирській області припинили роботу центру мінімізації митних платежів, пов’язану з імпортом в Україну з ЄС автомобілів за заниженою митною вартістю.<br/><br/>В рамках проведення операції «Рубіж» та оперативного супроводження кримінального провадження за ч.3 ст.212 КК України було встановлено групу осіб, які надавали фізичним та юридичним особам послуги щодо заниження митної вартості під час імпорту автомобілів із країн ЄС.<br/><br/>Так, фігуранти на замовлення клієнтів та використовуючи низку спеціально створених підконтрольних компаній, здійснювали імпорт визначених автомобілів за заниженою митною вартістю. При цьому під час здійснення митного оформлення транспортних засобів до митниці подавались документи з неточними технічними характеристиками, датами випуску та датами першої реєстрації автомобілів.<br/><br/>Вказані маніпуляції дозволяли фігурантам занижувати ставки акцизного податку.<br/><br/>За результатами санкціонованих обшуків, проведених в офісних приміщеннях та за місцями проживання фігурантів, вилучено документи, що підтверджують зовнішньоекономічну діяльність підконтрольних підприємств (договори, вантажно-митні декларації, інвойси та інші), первинні бухгалтерські документи, чорнові записи та інші докази протиправної діяльності.<br/><br/>Триває слідство.</p>
    </article>
  </body>
</html>