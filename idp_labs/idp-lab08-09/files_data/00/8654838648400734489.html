<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/apex-legends-giocatore-vince-dopo-49-secondi-inizio-partita.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Apex Legends: giocatore vince dopo 49 secondi dall'inizio della partita"/>
    <meta property="og:description" content="A quanto pare un giocatore di Apex Legends è riuscito nell'incredibile compito di vincere una partita in appena 49 secondi: trascorsi questi ultimi dall'avvio del match, lui era già il campione. M..."/>
  </head>
  <body>
    <article>
      <h1>Apex Legends: giocatore vince dopo 49 secondi dall'inizio della partita</h1>
      <address><time datetime="2019-11-18T00:00:00+00:00">18 Nov 2019</time> by <a rel="author" href="https://multiplayer.it/account/utente/1728620/simone_93/articoli/" target="_blank">Simone Pettine</a></address>
      <p>A quanto pare un giocatore di <b>Apex Legends</b> è riuscito nell'incredibile compito di <b>vincere una partita</b> in appena <b>49 secondi</b>: trascorsi questi ultimi dall'avvio del match, lui era già il campione. Ma come è possibile? <br/>Le partite di <a href="https://multiplayer.it/notizie/apex-legends-the-outer-worlds-voti-famitsu.html">Apex Legends</a> possiedono una durata variabile, e sono molti i fattori a determinare quest'ultima: il numero di presenti, la loro abilità, il caso, la rarità delle armi, le zone sicure della mappa, e via dicendo. Difficilmente un match si conclude entro i dieci minuti, figurarsi una partita che termini in 49 secondi. Eppure l'utente Reddit MrE011 ce l'ha fatta davvero, e ha anche <b>filmato la sua impresa</b>. <br/>Sveliamo dunque il mistero: questo giocatore, a causa di un <b>glitch di Apex Legends</b>, si è ritrovato in una partita a Coppie nella quale, oltre alla sua squadra, era presente... solo un altro avversario. Non è stato un risultato voluto, tanto che nel filmato il giocatore esclama più volte "aspetta, che cosa? Ma se neanche mi ha loggato. YO, ma che ca*** è successo? Oh, siamo i campioni. Perché? Che cosa abbiamo fatto?" Difatti nella partita MrE011 si è limitato ad atterrare e a raccogliere alcune armi, per poi essere proclamato vincitore. Ecco il <b>video</b> della sua "impresa".</p>
      <blockquote><a href="https://www.reddit.com/r/apexlegends/comments/dxntf8/49_second_win_weird_glitch_excuse_the_one_sided/">49 second win! Weird glitch. Excuse the one sided commentary!</a> from <a href="http://www.reddit.com/r/apexlegends">r/apexlegends</a></blockquote>
      <ul>
        <li>
          <a href="https://www.dexerto.com/apex-legends/apex-legends-player-claims-victory-just-49-seconds-after-match-starts-1287796">Fonte</a>
        </li>
      </ul>
    </article>
  </body>
</html>