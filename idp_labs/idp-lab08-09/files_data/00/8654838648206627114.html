<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/dragon-quest-builders-2-arriva-su-pc-dicembre-2019.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Dragon Quest Builders 2 arriva su PC a dicembre 2019"/>
    <meta property="og:description" content="Square Enix ha annunciato che a dicembre anche i giocatori PC potranno giocare a Dragon Quest Builders 2, compreso di tutti i DLC.. Square Enix ha annunciato che la versione PC di Dragon Quest Bui..."/>
  </head>
  <body>
    <article>
      <h1>Dragon Quest Builders 2 arriva su PC a dicembre 2019</h1>
      <h2>Square Enix ha annunciato che a dicembre anche i giocatori PC potranno giocare a Dragon Quest Builders 2, compreso di tutti i DLC.</h2>
      <address><time datetime="2019-11-18T00:00:00+00:00">18 Nov 2019</time> by <a rel="author" href="https://multiplayer.it/account/utente/57/karattolo/articoli/" target="_blank">Simone Tagliaferri</a></address>
      <p>Square Enix ha annunciato che la <b>versione PC</b> di <b>Dragon Quest Builders 2</b> sarà disponibile a partire dal 10 dicembre 2019. Il gioco è già <b>prenotabile </b>da Steam. Da notare che questa versione avrà da subito tutti i contenuti del Season Pass della versione PS4, ossia i DLC Pacchetto Kaldoh, Pacchetto Acquario e Pacchetto Modernista, che includono nuove ricette, nuove pettinature, nuovi vestiti e nuove aree da esplorare.<br/><br/>Inoltre, da oggi fino al 6 gennaio 2020 chi prenoterà o acquisterà Dragon Quest Builders 2 otterrà i seguenti bonus:</p>
      <ul>
        <li>Ricetta: erba medicinale ornamentale</li>
        <li>Ricetta: logo di Dragon Quest</li>
        <li>Ricetta: ala di chimera ornamentale</li>
        <li>Ricette: cinque sigilli con decorazioni del sole, delle stelle, della luna, dell'acqua e dell'anima</li>
        <li>Ricette: lucenti pixellati</li>
        <li>Ricetta: illustrazione leggendaria</li>
      </ul>
      <p>Per prenotare <a href="https://multiplayer.it/giochi/dragon-quest-builders-2-per-ps4.html">Dragon Quest Builders 2</a>, non vi resta che andare su <a href="https://store.steampowered.com/app/1072420/DRAGON_QUEST_BUILDERS_2/">Steam</a>.<br/><br/>Leggiamo qualche dettaglio sul gioco tratto dal comunicato stampa ufficiale di annuncio:<br/><i>DRAGON QUEST BUILDERS 2 è un'esperienza totalmente indipendente e un ottimo punto di partenza per i giocatori su PC che non vedono l'ora di esplorare i mondi di questa fantastica avventura a blocchi. I giocatori si metteranno nei panni di un apprendista costruttore naufragato sull'Isola del Risveglio insieme a Malroth, un giovane misterioso che soffre di amnesia. I due esploreranno insieme varie isole e svilupperanno a mano a mano varie abilità per cercare di diventare costruttori esperti aiutando i cittadini, creando materiali e combattendo contro i nemici.</i></p>
      <slideshow>
        <figure>
          <img src="https://multiplayer.net-cdn.it/thumbs/images/2019/11/18/dragon-quest-builders-2-pc-05_jpg_1400x0_q85.jpg"/>
        </figure>
        <figure>
          <img src="https://multiplayer.net-cdn.it/thumbs/images/2019/11/18/dragon-quest-builders-2-pc-04_jpg_1400x0_q85.jpg"/>
        </figure>
        <figure>
          <img src="https://multiplayer.net-cdn.it/thumbs/images/2019/11/18/dragon-quest-builders-2-pc-03_jpg_1400x0_q85.jpg"/>
        </figure>
        <figure>
          <img src="https://multiplayer.net-cdn.it/thumbs/images/2019/11/18/dragon-quest-builders-2-pc-02_jpg_1400x0_q85.jpg"/>
        </figure>
        <figure>
          <img src="https://multiplayer.net-cdn.it/thumbs/images/2019/11/18/dragon-quest-builders-2-pc-01_jpg_1400x0_q85.jpg"/>
        </figure>
        <figure>
          <img src="https://multiplayer.net-cdn.it/thumbs/images/2019/11/18/dragon-quest-builders-2-pc-06_jpg_1400x0_q85.jpg"/>
        </figure>
      </slideshow>
    </article>
  </body>
</html>