<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698968/%D8%B1%D8%A6%DB%8C%D8%B3-%D9%81%D8%B1%D8%A7%DA%A9%D8%B3%DB%8C%D9%88%D9%86-%D8%AD%D8%AC-%D9%88-%D8%B2%DB%8C%D8%A7%D8%B1%D8%AA-%D9%85%D8%AC%D9%84%D8%B3-%D8%A7%D8%AD%D8%AA%D9%85%D8%A7%D9%84-%D9%BE%D8%B1%D8%AF%D8%A7%D8%AE%D8%AA-%D8%AF%DB%8C%D9%87-%D8%AD%D8%A7%D8%AF%D8%AB%D9%87-%D8%AF%DB%8C%D8%AF%DA%AF%D8%A7%D9%86-%D9%85%D9%86%D8%A7-%D8%A7%D8%B2-%D8%B3%D9%88%DB%8C-%D8%B9%D8%B1%D8%A8%D8%B3%D8%AA%D8%A7%D9%86%DB%8C%E2%80%8C%D9%87%D8%A7-%D8%B5%D9%81%D8%B1-%D8%A7%D8%B3%D8%AA"/>
    <meta property="og:site_name" content="عصر ايران"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="رئیس فراکسیون حج و زیارت مجلس: احتمال پرداخت دیه حادثه دیدگان منا از سوی عربستانی‌ها، صفر است"/>
    <meta property="og:description" content="نماینده مردم ملایر گفت: از نظر من احتمال اینکه دیه حادثه دیدگان منا از سوی عربستانی‌ها پرداخت شود، صفر است؛ چرا که سعودی ها زیر بار پرداخت این پول نمی روند."/>
  </head>
  <body>
    <article>
      <h1>رئیس فراکسیون حج و زیارت مجلس: احتمال پرداخت دیه حادثه دیدگان منا از سوی عربستانی‌ها، صفر است</h1>
      <address><time datetime="2019-11-18T00:00:00+00:00">18 Nov 2019</time> by <a rel="author">عصر ايران</a></address>
      <p>نماینده مردم ملایر گفت: از نظر من احتمال اینکه دیه حادثه دیدگان منا از سوی عربستانی‌ها پرداخت شود، صفر است؛ چرا که سعودی ها زیر بار پرداخت این پول نمی روند.</p>
      <p>احد آزادی‌خواه در گفت‌وگو با خانه ملت، به آخرین اطلاعات و اخبار در رابطه با پرداخت دیه حدثه دیدگان فاجعه منا اشاره کرد و گفت: در حال حاضر که بحث پیاده روی اربعین هم به خوبی پشت سر گذاشته شده است، در نظر داریم که در آینده ای نزدیک جلسه ای مشترک با مسئولان سازمان حج و زیارت برگزار کنیم که گزارشی از حج امسال اعم از نقاط ضعف و قوت آن را دریافت کنیم.</p>
      <p>عضو کمیسیون فرهنگی مجلس گفت: مقرر شده است که در این جلسه یکی از موضاعاتی که به آن پرداخته شود، آخرین اقدامات و تصمیات مربوط به پرداخت دیه حادثه دیدگان فاجعه منا است.</p>
      <p>نماینده مردم ملایر در پاسخ به سوالی مبنی بر اینکه احتمال این وجود دارد که دیه حادثه دیدگان فاجعه منا از سوی عربستانی‌ها پرداخت شود، تصریح کرد: از نظر من احتمال اینکه دیه حادثه دیدگان از سوی عربستانی‌ها پرداخت شود، صفر است؛ چرا که سعودی ها زیر بار پرداخت این پول نمی روند.</p>
      <p>آزادی‌خواه در ادامه افزود: عربستانی‌ها در حادثه سقوط جرثقیل هم که زیر بار رفتند و حاضر به پرداخت دیه به خانواده حادثه دیدگان شدند، اما متاسفانه تاکنون اقدام عملی نکردند و پول را پرداخت نکردند.</p>
      <p>عضو فراکسیون نمایندگان ولایی مجلس گفت: با توجه به اینکه عربستانی‌ها زیربار پرداخت دیه حادثه دیدگان فاجعه منا نمی‌روند، به نظر می رسد که وزارت خارجه کشورمان هم برنامه ای برای پیگیری این قضیه ندارد./</p>
    </article>
  </body>
</html>