<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailythanthi.com/News/State/2019/11/18115815/Chief-Minister-Palanisamy-directs-to-release-water.vpf"/>
    <meta property="og:site_name" content="Dailythnathi.com"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="பிளவக்கல் பெரியாறு மற்றும் கோவிலாறு அணைகளிலிருந்து தண்ணீர் திறந்துவிட முதலமைச்சர் பழனிசாமி உத்தரவு"/>
    <meta property="og:description" content="பிளவக்கல் பெரியாறு மற்றும் கோவிலாறு அணைகளிலிருந்து பாசனத்திற்காக வரும் 20-ம் தேதி முதல் பிப்ரவரி 29-ம் தேதி வரை தண்ணீர் திறந்துவிட முதலமைச்சர் பழனிசாமி உத்தரவிட்டுள்ளார்."/>
  </head>
  <body>
    <article>
      <h1>பிளவக்கல் பெரியாறு மற்றும் கோவிலாறு அணைகளிலிருந்து தண்ணீர் திறந்துவிட முதலமைச்சர் பழனிசாமி உத்தரவு</h1>
      <h2>பிளவக்கல் பெரியாறு மற்றும் கோவிலாறு அணைகளிலிருந்து பாசனத்திற்காக வரும் 20-ம் தேதி முதல் பிப்ரவரி 29-ம் தேதி வரை தண்ணீர் திறந்துவிட முதலமைச்சர் பழனிசாமி உத்தரவிட்டுள்ளார்.</h2>
      <address>
        <time datetime="2019-11-18T00:00:00+00:00">18 Nov 2019</time>
      </address>
      <p>சென்னை,தமிழகத்தில் வடகிழக்கு பருவ மழை தீவிரம் அடைந்து  தமிழகம் முழுவதும் பரவலாக மழை பெய்து வருகிறது. இதையடுத்து நீர்ப்பிடிப்பு பகுதிகளில் பெய்த கனமழையால் விருதுநகர் மாவட்டத்தில் உள்ள பிளவக்கல் பெரியாறு மற்றும் கோவிலாறு அணைகளுக்கு நீர்வரத்து அதிகரித்துள்ளது.</p>
      <p>இதன் காரணமாக விவசாய பாசனத்திற்காக பிளவக்கல் பெரியாறு மற்றும் கோவிலாறு அணைகளிலிருந்து தண்ணீர் திறந்துவிட வேண்டும் என  விருதுநகர் மாவட்டம், வத்திராயிருப்பு வட்ட வேளாண் பெருங்குடி மக்கள் கோரிக்கை விடுத்துள்ளனர்.இந்நிலையில் வேளாண் பெருங்குடி மக்களின் வேண்டுகோளினை ஏற்று விருதுநகர் மாவட்டம், வத்திராயிருப்பு வட்டம், பிளவக்கல் பெரியாறு மற்றும் கோவிலாறு அணைகளிலிருந்து 20.11.2019 முதல் 29.02.2020 வரை பாசனத்திற்காக  தண்ணீர் திறந்து விட முதலமைச்சர் பழனிசாமி உத்தரவிட்டுள்ளார்.கண்மாய்களின் மூலம் 1676.48 ஹெக்டர் நிலங்களும், நேரடி பாசன கால்வாய் மூலம் 249.47 ஹெக்டர் நிலங்களும் என மொத்தம் 1925.95 ஹெக்டர் நிலங்கள் பாசன வசதி பெறும். மேலும் விவசாய பெருமக்கள் தண்ணீரை சிக்கனமாக பயன்படுத்தி, நீர் மேலாண்மையை மேற்கொண்டு உயர் மகசூல் பெற வேண்டும் என முதலமைச்சர் பழனிசாமி கேட்டு கொண்டு உள்ளார்.</p>
    </article>
  </body>
</html>