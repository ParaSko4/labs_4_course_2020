<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailythanthi.com/News/India/2019/11/18020317/Jharkhand-Assembly-Election-Minister-Competition-Against.vpf"/>
    <meta property="og:site_name" content="Dailythnathi.com"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="ஜார்கண்ட் சட்டசபை தேர்தல்: முதல்-மந்திரி ரகுபர் தாசை எதிர்த்து மந்திரி போட்டி"/>
    <meta property="og:description" content="ஜார்கண்ட் சட்டசபை தேர்தலில், முதல்-மந்திரி ரகுபர் தாசை எதிர்த்து மந்திரி போட்டியிட உள்ளார்."/>
  </head>
  <body>
    <article>
      <h1>ஜார்கண்ட் சட்டசபை தேர்தல்: முதல்-மந்திரி ரகுபர் தாசை எதிர்த்து மந்திரி போட்டி</h1>
      <h2>ஜார்கண்ட் சட்டசபை தேர்தலில், முதல்-மந்திரி ரகுபர் தாசை எதிர்த்து மந்திரி போட்டியிட உள்ளார்.</h2>
      <address>
        <time datetime="2019-11-18T00:00:00+00:00">18 Nov 2019</time>
      </address>
      <p>ஜாம்ஷெட்பூர், <br/><br/>பாரதீய ஜனதா ஆட்சி நடைபெற்று வரும் ஜார்கண்ட் மாநிலத்தில் சட்டசபை தேர்தல் நடைபெற இருக்கிறது. இந்த தேர்தலில் போட்டியிடும் பாரதீய ஜனதா வேட்பாளர்கள் பட்டியல் வெளியாகி இருக்கிறது. முதல்-மந்திரி ரகுபர் தாஸ் ஜாம்ஷெட்பூர் கிழக்கு தொகுதி வேட்பாளராக அறிவிக்கப்பட்டு உள்ளார். தேர்தலில் போட்டியிட டிக்கெட் கிடைக்காத உணவு மற்றும் சிவில் சப்ளை துறை மந்திரி சர்யு ராய், ஜாம்ஷெட்பூர் கிழக்கு தொகுதியில் முதல்-மந்திரி ரகுபர் தாசை எதிர்த்து சுயேச்சையாக போட்டியிடப்போவதாக அறிவித்து உள்ளார். ஜாம்ஷெட்பூர் மேற்கு தொகுதியிலும் தான் போட்டியிடப் போவதாகவும், ஆனால் ஜாம்ஷெட்பூர் கிழக்கு தொகுதியில்தான் தீவிர கவனம் செலுத்தப்போவதாகவும் அவர் கூறி இருக்கிறார்.</p>
    </article>
  </body>
</html>