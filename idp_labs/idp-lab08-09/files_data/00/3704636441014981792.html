<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nostrofiglio.it/news/buone-notizie/belgio-bimbo-si-laurea-in-ingegneria-a-9-anni"/>
    <meta property="og:site_name" content="Nostrofiglio.it"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Belgio, bimbo si laurea in ingegneria elettronica a 9 anni"/>
    <meta property="og:description" content="In Belgio un bimbo che ha soltanto 9 anni sta per laurearsi in ingegneria elettronica. Dopo farà un dottorato di ricerca e studierà contemporaneamente medicina. Si tratta del piccolo Laurent Simons, figlio di due medici e incredibilmente rapido nell'apprendimento."/>
  </head>
  <body>
    <article>
      <h1>Belgio, bimbo si laurea in ingegneria elettronica a 9 anni</h1>
      <address><time datetime="2019-11-18T00:00:00+00:00">18 Nov 2019</time> by <a rel="author">Sara De Giorgi</a></address>
      <p>Piccoli geni crescono. In Belgio un bambino di soli 9 anni si sta per laureare in ingegneria. Si tratta del piccolo Laurent Simons, che attualmente studia alla facoltà di ingegneria elettronica della <b>Eindhoven University of Technology</b> (TUE) nei Paesi Bassi.</p>
      <p> </p>
      <p>Il piccolo dovrebbe terminare gli studi nel mese di dicembre, diventando così il più giovane laureato al mondo. Il papà, Alexander Symons, ha detto alla <a href="https://edition.cnn.com/2019/11/14/europe/university-graduate-child-genius-scli-intl/index.html">CNN </a>che il piccolo, dopo la laurea, ha in programma di prendere un <b>dottorato </b>in ingegneria elettronica e di studiare contemporaneamente medicina.</p>
      <p> </p>
      <p>LEGGI PURE: <a href="https://www.nostrofiglio.it/bambino/bambino-3-6-anni/psicologia-3-6-anni/studiare-costa-fatica">Studiare costa fatica, anche ai geni!</a></p>
      <p> </p>
      <p>I genitori di Laurent hanno dichiarato alla rivista americana che, in un primo momento, pensavano che i nonni esagerassero nel sostenere che il bambino avesse un vero e proprio "dono". Ma presto gli insegnanti hanno confermato l'ipotesi dei nonni.</p>
      <p> </p>
      <p><b>«Hanno iniziato a dirci che Laurent era come una spugna»</b>, ha detto il padre Alexander. I genitori del bambino sono entrambi medici e non hanno ancora avuto alcuna spiegazione ufficiale sul perché il loro bambino prodigio sia in grado di apprendere così rapidamente. Ma la mamma Lydia ha la sua teoria. La donna ha detto, scherzando: «Ho mangiato molti pesci durante la gravidanza». </p>
      <p> </p>
      <p>TI PUO' INTERESSARE ANCHE: <a href="https://www.nostrofiglio.it/gravidanza/alimentazione-durante-gravidanza/pesce-in-gravidanza-lo-sviluppo-del-cervello-del-feto-ha-una-marcia-in-piu">Pesce in gravidanza? Lo sviluppo del cervello del feto ha una marcia in più</a></p>
      <p> </p>
      <p>Il TUE ha permesso a Laurent di completare il suo corso più velocemente degli altri studenti. Sjoerd Hulshof, direttore del corso di laurea in ingegneria elettronica presso TUE, ha detto che <b>Laurent è «semplicemente straordinario».</b></p>
      <p> </p>
      <p>Hulshof ha continuato: «Laurent è lo studente più veloce che abbiamo mai avuto qui. Non solo è iper intelligente, ma è anche un bambino molto simpatico».</p>
      <p> </p>
      <p>Il piccolo ha detto alla CNN che la sua materia preferita è l'ingegneria elettrica e che sta anche "studiando un po' di medicina".</p>
      <p> </p>
      <p>Mentre Laurent è in grado di imparare più velocemente della maggior parte dei suoi coetanei, i suoi genitori sono attenti a fare in modo che viva anche la sua età. «Non vogliamo che diventi troppo serio. Fa tutto quello che gli piace», ha detto Alexander. <b>«Dobbiamo aiutarlo a trovare un equilibrio tra il fatto di essere un bambino e i suoi enormi talenti».</b></p>
      <p> </p>
      <p>TI PUO' INTERESSARE ANCHE: <a href="https://www.nostrofiglio.it/bambino/bambino-3-6-anni/psicologia-3-6-anni/come-scoprire-e-incoraggiare-i-talenti-naturali-dei-bambini">10 modi per scoprire e incoraggiare i talenti naturali dei bambini</a></p>
      <p> </p>
      <p>GUARDA ANCHE LA GALLERIA FOTOGRAFICA:</p>
      <related>
        <a href="https://www.nostrofiglio.it/bambino/bambino-3-6-anni/scuola-materna/jacko-e-gli-altri-baby-prodigio-del-mondo-dello-spettacolo-gallery"/>
      </related>
      <related>
        <h4>TI POTREBBE INTERESSARE</h4>
        <a href="https://www.nostrofiglio.it/neonato/0-3-mesi/prematuro/bambini-prematuri"/>
        <a href="https://www.nostrofiglio.it/bambino/bambino-6-14-anni/scuola-primaria/lansia-da-matematica-e-reale-colpisce-dai-sei-anni"/>
        <a href="https://www.nostrofiglio.it/bambino/bambino-6-14-anni/come-vincere-la-paura-della-matematica"/>
      </related>
    </article>
  </body>
</html>