<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3377032/a-milli-takimimiz-andorrayi-2-0-yendi"/>
    <meta property="og:site_name" content="Milli Gazete"/>
    <meta property="article:published_time" content="2019-11-18T00:39:00+00:00"/>
    <meta property="og:title" content="A Milli Takımımız Andorra'yı 2-0 yendi"/>
    <meta property="og:description" content="EURO 2020 elemelerini katılan Türkiye, deplasmanda Andorra karşısında 2-0 galip geldi."/>
  </head>
  <body>
    <article>
      <h1>A Milli Takımımız Andorra'yı 2-0 yendi</h1>
      <h2>EURO 2020 elemelerini katılan Türkiye, deplasmanda Andorra karşısında 2-0 galip geldi.</h2>
      <address>
        <time datetime="2019-11-18T00:39:00+00:00">18 Nov 2019, 00:39</time>
      </address>
      <p>2020 Avrupa Futbol Şampiyonası'na gitmeyi garantileyen Türkiye, deplasmanda EURO 2020 Elemeleri H Grubu 10. hafta son grup maçında Andorra ile karşı karşıya geldi.</p>
      <p>Andorra Ulusal Stadyumu'nda oynanan maçı Milli Takımımız 2-0 kazandı.</p>
      <p>Gollerimizi 18 ve 21. (penaltı) dakikalarda Enes Ünal kaydetti.</p>
      <p>Grubun son maçlarına liderlik mücadelesiyle girdiğimiz Fransa ise deplasmanda Arnavutluk'u Tolisso ve Griezmann'ın golleriyle 2-0 yendi.</p>
      <p>İzlanda ise deplasmanda Moldova'yı 2-1 mağlup etti.</p>
      <p>
        <b>Andorra - Türkiye ilk 11'leri</b>
      </p>
      <p><b>Andorra:</b> Josep Gomes, Cristian Martinez, Marc Vales, Marc Rebes, Ildefons Lima, Ludovic Clemente, Jordi Alaez, Moises San Nicolas, Alex Martinez, Joan Cervos, Max Llovera</p>
      <p><b>Türkiye:</b> Uğurcan Çakır, Nazım Sangare, Merih Demiral, Ozan Kabak, Ömer Bayram, Ozan Tufan, Hakan Çalhanoğlu, Yusuf Yazıcı, Ahmed Kutucu, Enes Ünal</p>
      <p>
        <b>Maçın önemli anları:</b>
      </p>
      <p>1. dakikada henüz maç başlayalı 9 saniye olmuşken Andorra'nın savunma arkasına attığı tehlikeli olabilecek topta kalecimiz Uğurcan Çakır, kalesinden çıkarak topu kontrol etmeyi başardı.</p>
      <p>12. dakikada Andorra savunmasının arkasına atılan topta Enes Ünal, uygun pozisyonda topla buluşurken ceza sahası içi sol çaprazdan yaptığı vuruş yandan dışarı gitti.</p>
      <p>14. dakikada Milli Takımımızın, Andorra ceza sahası önünden kazandığı serbest vuruşta Hakan Çalhanoğlu'nun şutu barajdan döndü.</p>
      <p>GOL | 17. dakikada Milli Takımımız, sol kanattan etkili geldi. Hakan Çalhanoğlu'nun sol kanada açtığı topta ceza sahasına giren Ömer Bayram'ın vuruşunu kaleci Gomes çıkarsa da dönen topu tamamlayan Enes Ünal, Milli Takımımız'ı öne geçirdi: 0-1.</p>
      <p>PENALTI | 20. dakikada Hakan Çalhanoğlu'nun savunma arkasına attığı topta Enes Ünal, kaleci Gomes'ten sıyrılırken yerde kaldı ve maçın hakemi penaltı noktasını gösterdi.</p>
      <p>GOL | 21. dakikada penaltıyı kullanan Enes Ünal, farkı 2'ye çıkarmamızı sağladı: 0-2.</p>
      <p>27. dakika sağdan sıfıra inen Ahmed'in ortasında Hakan'a gelen topu Martinez uzaklaştırdı.</p>
      <p>SARI KART | 43. dakikada Andorra'da Ildefonso Lima sarı kart gördü.</p>
      <p>Karşılaşmanın ilk yarısı sona erdi.</p>
      <p>Karşılaşmanın ikinci yarısı başladı.</p>
      <p>SARI KART | 51. dakikada Andorra'da Max Llovera, Ahmed Kutucu'yu durdurmak adına yaptığı faul sonucunda sarı kart gördü.</p>
      <p>52. dakikada Milli Takımımız, sağ kanattan Hakan Çalhanoğlu ile serbest vuruş kullandı. Ceza sahası dışına seken topa Ahmed Kutucu'nun yaptığı vuruş, üstten dışarı gitti.</p>
      <p>SARI KART | 53. dakikada Milli Takımımız'da Kaan Ayhan sarı kart gördü.</p>
      <p>OYUNCU DEĞİŞİKLİĞİ | 60. dakikada Milli Takımımız'da Hakan Çalhanoğlu oyundan çıkarken Berkay Özcan oyuna dahil oldu.</p>
      <p>64. dakikada orta saha yuvarlağının biraz ilerisinden kullanılan serbest vuruşta yapılan ortaya ceza sahası içinde Kaan Ayhan kafa vuruşunu yaptı ve top üstten dışarı gitti.</p>
      <p>68. dakikada Nazım Sangare'nin sağ kanattan yaptığı ortada altı pas üzerinde topla buluşan Berkay Özcan, golünü atmayı başarsa da pozisyon ofsayt nedeniyle geçerli olmadı.</p>
      <p>OYUNCU DEĞİŞİKLİĞİ | 71. dakikada Andorra'da Jordi Alaez oyundan çıkarken Victor Rodriguez oyuna girdi.</p>
      <p>73. dakikada sol kanattan Yusuf Yazıcı'nın yaptığı ortaya Merih Demiral'in yaptığı kafa vuruşu yandan dışarı gitti.</p>
      <p>75. dakikada Milli Takımımızın sağ kanattan kullandığı frikikte Merih Demiral'ın yaptığı vuruşu kaleci Gomes son anda çizgiden çıkardı.</p>
      <p>SARI KART | 77. dakikada Ömer Bayram'a sert bir müdahalede bulunan Marc Vales, Andorra'da sarı kart gören isim oldu.</p>
      <p>OYUNCU DEĞİŞİKLİĞİ | 80. dakikada Milli Takımımız'da Merih Demiral'in yerine Mert Çetin oyuna girdi.</p>
      <p>OYUNCU DEĞİŞİKLİĞİ | 85. dakikada Milli Takımımız'da Ahmed Kutucu oyundan çıkarken Emre Kılınç oyuna dahil oldu.</p>
      <p>86. dakikada sağ kanattan kullandığımız kornere Ozan Kabak'ın yaptığı kafa vuruşu üstten dışarı gitti.</p>
      <p>OYUNCU DEĞİŞİKLİĞİ | 85. dakikada Andorra'da Ludovic Clemente'nin yerine Jordi Rubio oyuna dahil oldu.</p>
      <p>OYUNCU DEĞİŞİKLİĞİ | 87. dakikada Andorra'da kaleci değişikliği yaşandı. Josep Gomes'in yerine Ferran Pol oyuna dahil oldu.</p>
      <p>Karşılaşmanın kalan bölümünde başka gol olmadı ve Millilerimiz, maçı 2-0 kazanmayı başardı.</p>
    </article>
  </body>
</html>