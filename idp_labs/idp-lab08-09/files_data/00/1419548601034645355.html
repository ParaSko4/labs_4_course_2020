<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ns7.tv/ta/3nf7n4"/>
    <meta property="og:site_name" content="News7 Tamil"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="எடப்பாடி பழனிசாமி முதல்வர் ஆவார் என்று கனவிலும் நினைத்திருக்க மாட்டார் : நடிகர் ரஜினிகாந்த்"/>
    <meta property="og:description" content="எடப்பாடி பழனிசாமி முதல்வர் ஆவார் என்று கனவிலும் நினைத்திருக்க மாட்டார் : நடிகர் ரஜினிகாந்த்"/>
  </head>
  <body>
    <article>
      <h1>எடப்பாடி பழனிசாமி முதல்வர் ஆவார் என்று கனவிலும் நினைத்திருக்க மாட்டார் : நடிகர் ரஜினிகாந்த்</h1>
      <address><time datetime="2019-11-18T00:00:00+00:00">18 Nov 2019</time> by <a rel="author">wasim</a></address>
      <p>
        <b>எடப்பாடி பழனிசாமி, முதலமைச்சர் ஆவார் என்று கனவிலும் நினைத்திருக்க மாட்டார் என்று நடிகர் ரஜினிகாந்த் தெரிவித்துள்ளார். </b>
      </p>
      <p>நடிகர் கமல்ஹாசன் திரைத்துறைக்கு வந்து 60 ஆண்டுகள் ஆனதையொட்டி, கமல் 60 எனும் பெயரில் நிகழ்ச்சி நடைபெற்றது. இதில் திரைத்துறையினர் பலரும் கலந்து கொண்டனர். விழாவில் பேசிய நடிகர் ரஜினிகாந்த், உலகத்தில் எந்தவொரு நடிகனும் பத்து கதாபாத்திரங்களில் நடித்ததில்லை என்று கூறினார். அதனால்தான் கமல்ஹசனை உலக நாயகன் என அழைப்பதாகக் குறிப்பிட்டார். </p>
      <p>களத்தூர் கண்ணம்மா திரைப்படத்தை பார்க்கும்போது தனக்கு 10 வயது என்பதையும் ரஜினிகாந்த நினைவுகூர்ந்தார். கமலின் அரசியல் பயணம் குறித்து பேசிய நடிகர் ரஜினிகாந்த், கமல் பேசுவது புரியவில்லை என்று சிலர் கூறுவதாகவும், தூங்குபவர்களை எழுப்பலாம் ஆனால் தூங்குவது போல் நடிப்பவர்களை எழுப்ப முடியாது என்று தெரிவித்தார். கமல் பேசுவது தனக்கே புரியும் போது மற்றவர்களுக்கு புரியாதா என்றும் ரஜினிகாந்த கேள்வி எழுப்பினார்.</p>
      <p> தொடர்ந்து முதலமைச்சர் பற்றி பேசிய ரஜினிகாந்த், இரண்டு ஆண்டுகளுக்கு முன்பு வரை எடப்பாடி பழனிசாமி முதலமைச்சர் ஆவார் என்று கனவிலும் நினைத்திருக்க மாட்டார் என்று தெரிவித்தார். 4 மாதங்களில் ஆட்சி கவிழும் என அனைவருமே கூறினார்கள் என்றும், ஆனால் ஆட்சி நீடித்து வரும் அதிசயம் நடந்திருப்பதாகவும் அவர் தெரிவித்தார். </p>
    </article>
  </body>
</html>