<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/dunyadan-spor/kolnun-teknik-direktoru-markus-gisdol-oldu/1649043"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Köln'ün teknik direktörü Markus Gisdol oldu"/>
    <meta property="og:description" content="Almanya Birinci Futbol Ligi (Bundesliga) takımlarından Köln'de, teknik direktörlük görevine Markus Gisdol getirildi."/>
  </head>
  <body>
    <article>
      <h1>Köln'ün teknik direktörü Markus Gisdol oldu</h1>
      <h2>Almanya Birinci Futbol Ligi (Bundesliga) takımlarından Köln'de, teknik direktörlük görevine Markus Gisdol getirildi.</h2>
      <address><time datetime="2019-11-18T00:00:00+00:00">18 Nov 2019</time> by <a rel="author">Erbil Başay  </a></address>
      <h4>Berlin</h4>
      <p>Köln kulübünden yapılan açıklamada, 50 yaşındaki teknik direktör Markus Gisdol ile 2020-2021 sezonunun sonuna kadar sözleşme imzalandığı belirtildi. </p>
      <p>Gisdol, Bundesliga'da 2013-2015 yıllarında Hoffenheim, 2016-2018 yıllarında da Hamburg'u çalıştırdı.</p>
      <p>Bu sezon 11 lig maçında 2 galibiyet, 1 beraberlik ve 8 mağlubiyet yaşayan Köln, 7 puanla düşme hattında yer alıyor.</p>
      <p>Köln'de, sezon başında takımın başına getirilen Achim Beierlorzer'in görevine 9 gün önce son verildi. Beierlorzer'in de bugün Bundesliga ekiplerinden Mainz 05'in başına getirildiği açıklandı.</p>
      <related>
        <a href="https://www.aa.com.tr/tr/dunyadan-spor/kolnun-teknik-direktoru-markus-gisdol-oldu/1649043"/>
        <a href="https://www.aa.com.tr/tr/dunyadan-spor/avrupanin-5-buyuk-liginde-gorunum/1641476"/>
        <a href="https://www.aa.com.tr/tr/dunyadan-spor/bayern-munih-sahasinda-borussia-dortmundu-4-0-maglup-etti/1640453"/>
        <a href="https://www.aa.com.tr/tr/dunyadan-spor/koln-teknik-direktor-beierlorzer-in-gorevine-son-verdi-/1640234"/>
        <a href="https://www.aa.com.tr/tr/dunyadan-spor/avrupanin-5-buyuk-liginde-gorunum/1634992"/>
      </related>
    </article>
  </body>
</html>