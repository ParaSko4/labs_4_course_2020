<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698948/%D8%B9%D8%B1%D8%A8%D8%B3%D8%AA%D8%A7%D9%86-%D8%AE%D8%B7%D8%A7%D8%A8-%D8%A8%D9%87-%D8%A7%D8%B3%D8%B1%D8%A7%D8%A6%DB%8C%D9%84-%D8%AF%D8%A7%D8%B1%D8%A7%DB%8C-%D8%AD%D8%B3%D9%86-%D9%86%DB%8C%D8%AA-%D9%86%DB%8C%D8%B3%D8%AA%DB%8C%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="عربستان خطاب به اسرائیل: دارای حسن نیت نیستید"/>
    <meta property="og:description" content="نماینده دائم عربستان در سازمان ملل از اسرائیل به دلیل مخالفتش با مشارکت در کنفرانسی با محوریت ایجاد منطقه عاری از سلاح کشتار جمعی در خاورمیانه انتقاد کرد."/>
  </head>
  <body>
    <article>
      <h1>عربستان خطاب به اسرائیل: دارای حسن نیت نیستید</h1>
      <address><time datetime="2019-11-18T00:00:00+00:00">18 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/27/1038305_833.jpg"/>
      </figure>
      <p>نماینده دائم عربستان در سازمان ملل از اسرائیل به دلیل مخالفتش با مشارکت در کنفرانسی با محوریت ایجاد منطقه عاری از سلاح کشتار جمعی در خاورمیانه انتقاد کرد.</p>
      <p>به گزارش ایسنا، به نقل از اسپوتنیک، عبدالله المعلمی، نماینده دائم عربستان در سازمان ملل امروز (دوشنبه) در سخنانی گفت: امیدوار بودیم که تمامی طرف‌ها در منطقه به این دعوت برای شرکت در کنفرانس پاسخ مثبت دهند؛ همچنین امیدوار بودیم که شاهد صندلی‌های خالی در سالن نباشیم؛ با وجود این امر در حال حاضر رخ داده است.</p>
      <p>وی ادامه داد: عدم حضور تنها طرف هسته‌ای در خاورمیانه به معنی این است که این طرف حسن نیت ندارد.</p>
      <p>المعلمی تاکید کرد: ریاض معتقد است که باید منطقه عاری از سلاح کشتار جمعی در تمامی جهان به ویژه در خاورمیانه که در آن شاهد ناامنی هستیم، ایجاد شود.</p>
    </article>
  </body>
</html>