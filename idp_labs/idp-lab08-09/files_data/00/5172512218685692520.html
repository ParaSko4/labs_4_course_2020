<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.automarket.ro/stiri/presedintele-renault-vom-avea-in-curand-o-lista-scurta-de-candidati-94795.html"/>
    <meta property="og:site_name" content="Automarket"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Președintele Renault: “Vom avea în curând o listă scurtă de candidați pentru postul de CEO, dar nu este nicio grabă”"/>
    <meta property="og:description" content="Renault va avea în curând o listă scurtă de candidați pentru postul de CEO, însă nu se va grăbi să ia o decizie în acest sens, a declarat președintele constructorului francez. “Dacă vom selecta o persoană până la sfârșitul anului, foarte bine. Dacă nu, nu este nicio problemă,” a spus Jean-Dominique Senard."/>
  </head>
  <body>
    <article>
      <h1>Președintele Renault: “Vom avea în curând o listă scurtă de candidați pentru postul de CEO, dar nu este nicio grabă”</h1>
      <address><time datetime="2019-11-18T00:00:00+00:00">18 Nov 2019</time> by <a rel="author">Paul Cosma</a></address>
      <p>Renault va avea în curând o listă scurtă de candidați pentru postul de CEO, însă nu se va grăbi să ia o decizie în acest sens, a declarat președintele constructorului francez. “Dacă vom selecta o persoană până la sfârșitul anului, foarte bine. Dacă nu, nu este nicio problemă,” a spus Jean-Dominique Senard.</p>
      <p>În timp ce <a href="https://www.automarket.ro/masini-noi/renault/">Renault</a> se află în căutarea unui nou CEO, în presa internațională continuă să apară informații pe marginea acestui subiect.</p>
      <p>O publicație germană a obținut o declarație din partea lui Jean-Dominique Senard, președintele Renault. El a spus că, în curând, constructorul va avea o listă scurtă de candidați pentru postul de CEO, însă a subliniat că “nu este nicio grabă”.</p>
      <p><b><i>“Dac</i></b><b><i>ă vom selecta o persoană până la sfârșitul anului, foarte bine. Dacă nu, nu este nicio problemă,”</i></b> a spus Senard.</p>
      <p><a href="https://www.automarket.ro/stiri/presa-franceza-seful-seat-luca-de-meo-este-favorit-sa-devina-noul-ceo-de-94781.html">Principalul favorit să devină noul CEO de la Renault este italianul Luca de Meo, șeful Seat,</a> potrivit informațiilor apărute în Le Figaro și Les Echos, care citează surse apropiate de situație.</p>
      <p>Pe lista favoriților se mai află și francezul Didier Leroy, “numărul doi” din Toyota. Atât de Meo, cât și Leroy au respins informațiile, spunând că nu acordă atenție acestor zvonuri și că se concentrează pe munca lor de la Seat, respectiv Toyota. Un alt favorit ar fi și Patrick Koller, CEO-ul Faurecia, însă compania franceză a refuzat să comenteze informațiile neoficiale.</p>
      <p>Nu trebuie exclusă din discuție nici Clotilde Delbos, actualul CEO interimar Renault, care ar fi aplicat pentru a rămâne în funcție pentru un mandat întreg, conform informațiilor Reuters.</p>
      <p>Via <a href="https://www.reuters.com/article/us-renault-ceo/renault-to-have-ceo-shortlist-soon-but-not-in-rush-sueddeutsche-zeitung-idUSKBN1XR0QD">Reuters</a></p>
    </article>
  </body>
</html>