<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ecotown.com.ua/news/V-Ukrayini-proponuyut-vvesty-obov-yazkovi-5-kvoty-na-biopalyvo/"/>
    <meta property="og:site_name" content="Eco Town"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="В Україні пропонують ввести обов’язкові 5% квоти на біопаливо"/>
    <meta property="og:description" content="З 1 січня 2021 року в Україні мають намір встановити квоти щодо вмісту рідкого біопалива у загальному обсязі продажів бензину та дизелю на рівні 5% об’ємних."/>
  </head>
  <body>
    <article>
      <h1>В Україні пропонують ввести обов’язкові 5% квоти на біопаливо</h1>
      <address><time datetime="2019-11-18T00:00:00+00:00">18 Nov 2019</time> by <a rel="author">Наталя Яковлєва</a></address>
      <p>З 1 січня 2021 року в Україні мають намір встановити квоти щодо вмісту рідкого біопалива у загальному обсязі продажів бензину та дизелю на рівні 5% об’ємних.</p>
      <p>Про це йдеться у проекті розвитку ринку біопалива представленого директором департаменту поновлюваних джерел енергії Держенергоефективності Юрієм Шафаренко у ході Petroleum Ukraine 2019, передає enkorr.com.ua.</p>
      <blockquote>"Виробник та імпортер повинні показати, які об’єми бензину і біоетанолу виробили (імпортували) за рік, і якщо не виберуть квоту, то заплатять штраф, - пояснює він. – Починаємо з 5%, а потім квота зросте до 7% з 1 січня 2023 року та до 10% - з 2025 року".</blockquote>
      <p>Вміст біопалива у бензині та дизелі контролюватиме Держенергоефективності.</p>
      <p>"Звіти компаній-виробників та імпортерів звірятимемо з податковими і митними даними і за результатами річного обсягу будемо виносити вердикт», - уточнив він.</p>
      <p>Юрій Шафаренко також зазначив, що зараз у розробці знаходиться ще один спрямований на розвиток ринку відновлюваної енергетики законопроект щодо зменшення акцизної ставки на біопаливну складову аж до нуля.</p>
      <p>"Це по суті "пряник", який допоможе скасувати акциз на биоетанолову складову у паливі, - прокоментував він. – Якщо використовуєте 10% біоетанолу у своєму паливі, то платите на нього нульовий акциз, а повний акциз платите тільки на нафтову складову».</p>
      <p>Дані законопроекти знаходяться на стадії розробки і в поточний момент обговорюються на комітеті енергетики і житлово-комунального господарства.</p>
    </article>
  </body>
</html>