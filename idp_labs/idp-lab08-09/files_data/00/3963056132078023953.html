<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/mondo/professori_droga_universita_arkadelphia_arrestati_usa-4870625.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Prof producono droghe nel laboratorio dell'università: arrestati"/>
    <meta property="og:description" content="Proprio come nel film “Smetto quando voglio”, i prof sfruttano le loro competenze scientifiche per mettersi a preparare droga. Nel film c'era una banda di docenti pronti a fare una..."/>
  </head>
  <body>
    <article>
      <h1>Prof producono droghe nel laboratorio dell'università: arrestati</h1>
      <address><time datetime="2019-11-18T00:00:00+00:00">18 Nov 2019</time> by <a rel="author">Giampiero Valenza</a></address>
      <p>Proprio come nel film “<b>Smetto quando voglio</b>”, i prof sfruttano le loro competenze scientifiche per mettersi a preparare droga. Nel film c'era una banda di docenti pronti a fare una smart drug. In questo caso, invece, due professori di chimica dell'<b><a href="http://www.ilmessaggero.it/t/arkansas">Arkansas</a></b>, negli <a href="http://www.ilmessaggero.it/t/usa">Stati Uniti d'America</a>, sono stati arrestati con l'accusa di aver prodotto <b>metanfetamine</b> nel laboratorio della <b>Henderson State University</b> di <b>Arkadelphia</b>. In manette sono finiti Terry David Bateman, di 45 anni, e Bradley Allen Rowland, di 40. </p>
      <p>
        <a href="https://www.ilmessaggero.it/umbria/terni_docente_sospeso_cani_antidroga-586813.html">Terni, prof sospeso per 12 giorni: impedì l'ingresso di cani anti-droga in classe</a>
      </p>
      <p>Secondo quanto si legge sull’edizione on line della rivista <b><a href="https://time.com/5731307/arkansas-chemistry-professors-arrested-making-meth/">Time</a></b>, il centro scientifico dell'università era stato chiuso l'8 ottobre a causa di uno strano odore chimico. I test iniziali avevano indicato che c'era un'elevata presenza di benzilcloruro, un composto che può essere utilizzato per aiutare a produrre metanfetamina in laboratorio. L'ufficio dello sceriffo della contea di Clark, che era stato contattato per vederci chiaro nella vicenda, ha arrestato i due, accusati di aver creato la droga sintetica.</p>
      <p>L'edificio è stato riaperto solo il 29 ottobre, dopo che altri test avevano rilevato come si potessero riprendere normalmente le attività. </p>
      <footer>Ultimo aggiornamento: 17:52<br/>© RIPRODUZIONE RISERVATA</footer>
      <related>
        <h4>APPROFONDIMENTI</h4>
        <a href="https://www.ilmessaggero.it/umbria/terni_droga_prof_crocifisso-359748.html"/>
        <a href="https://www.ilmessaggero.it/societu00e0/persone/sexy_prof_sesso_studente_processo-311192.html"/>
      </related>
    </article>
  </body>
</html>