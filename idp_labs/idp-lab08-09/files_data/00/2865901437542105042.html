<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/mezimac-grobara-od-kada-sam-stigao-slusam-o-derbiju-igram-bez-pardona/342753"/>
    <meta property="og:site_name" content="MozzartSport"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Mezimac Grobara: Od kada sam stigao, slušam o derbiju, igram bez pardona"/>
    <meta property="og:description" content="Posle večitog derbija navijači su skandirali jedno ime. Nije to bio kapiten, niti najbolji igrač na parketu, ali jeste najborbeniji. I svakako jedan od najzaslužnijih za trijumf Partizana nad Crvenom zvezdom u večitom derbiju rezultatom 75:72."/>
  </head>
  <body>
    <article>
      <h1>Mezimac Grobara: Od kada sam stigao, slušam o derbiju, igram bez pardona</h1>
      <h2>"Samo izađem i igram svoj stil igre, čvrsto", ističe Vil Mozli</h2>
      <address>
        <time datetime="2019-11-18T00:00:00+00:00">18 Nov 2019</time>
      </address>
      <p>Posle večitog derbija navijači su skandirali jedno ime. Nije to bio kapiten, niti najbolji igrač na parketu, ali jeste najborbeniji. I svakako jedan od najzaslužnijih za trijumf Partizana nad Crvenom zvezdom u večitom derbiju rezultatom 75:72.</p>
      <p>"<b>Mozli, Mozli, Mozli...</b>", odjekivalo je Arenom dok su igrači išli da pozdrave navijače i proslave trijumf.</p>
      <p>Skokovi, trčanje, borba, blokada nad <b>Gistom</b>. Za svaki potez <b>Mozli </b>je dobijao aplauze sa tribina, čak i kada je ulazio u igru. Jasno je i definitivno da crno-beli navijači imaju novog ljubimca.</p>
      <p>A i sam <b>Mozli </b>je bio oduševljen.<br/>"<b>Atmosfera je bila luda i svidelo mi se, dopalo mi se sve u vezi sa utakmicom. Od kada sam došao u ovaj klub, svi su pričali o derbiju i rivalstvu. Ovo je bila velika utakmica za sve nas i drago mi je što smo izašli kao pobednici</b>", rekao je <b>Mozli </b>novinarima posle meča.</p>
      <figure>
        <img src="https://mozzartsport.com/upload/CKEditor/18.11.2019/770x200-PFK.png"/>
      </figure>
      <p><b>Mozli </b>je meč završio sa devet poena, imao je i dva skoka i tri blokade. Energija nije izostala.<br/>"<b>Svidelo mi se, samo sam se trudio da igram bez pardona. A kad čujem tako nešto to me tera samo da želim da igram još jače</b>".</p>
      <p>O pohvalama koje dobija od navijača...<br/>"<b>Nikad ne očekujem tako nešto. Samo izađem i igram svoj stil igre, čvrsto</b>".</p>
      <p>Jedan segment igre nije smeo da izostane.<br/>"<b>Morali smo da izađemo na teren i igramo brzo u trku, nismo smeli da spuštamo tempo utakmice, a morali smo da igramo i dobru odbranu. Taj segment igre nam je pomogao da dobijemo utakmic</b>u".</p>
      <figure>
        <img src="https://mozzartsport.com/upload/CKEditor/Baneri/4.%20Bogdan%20Bogdanovic%CC%81%20za%20Zvec%CC%8Cansku%201080x1080.jpg"/>
      </figure>
      <figure>
        <img src="https://mozzartsport.com/upload/CKEditor/18.11.2019/74409243_2598294986926447_6296020158666244096_n.jpg"/>
      </figure>
      <p>FOTO: Star Sport</p>
    </article>
  </body>
</html>