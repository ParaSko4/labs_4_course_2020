<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prabhanews.com/2019/11/%e0%b0%b6%e0%b0%bf%e0%b0%b5-%e0%b0%a8%e0%b0%be%e0%b0%ae%e0%b0%b8%e0%b1%8d%e0%b0%ae%e0%b0%b0%e0%b0%a3%e0%b0%a4%e0%b1%8b-%e0%b0%ae%e0%b0%be%e0%b0%b0%e0%b1%8d%e0%b0%ae%e0%b1%8b%e0%b0%97%e0%b0%bf%e0%b0%a8/"/>
    <meta property="og:site_name" content="ఆంధ్రప్రభా"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="శివ నామస్మరణతో మార్మోగిన తర్లుపాడు శివాలయం"/>
    <meta property="og:description" content="తర్లుపాడు,   పరమపవిత్రమైన కార్తీక మాసంలో అన్ని దానాలలోకె ల్లా దీపదానం మిన్న. 3వ సోమవారం భక్తిశ్రద్దలతో తెల్లవారుజామున 4గం.ల నుండే శిమనామస్మరణతో శ్రీగంగాపార్వతి సమేత నీలకంఠేశ్వరస్వామి సహస్రలింగేశ్వర ఆలయానికి భక్తులు పోటెత్తారు. మండల కేంద్రమైన తర్లుపాడులోని ఈ శివాలయానికి పలు ప్రాంతాల నుండి భక్తులు హాజరై కార్తీక దీపాలను వెలిగించి మొక్కలు తీర్చుకున్నారు. ఆలయ ఇ.ఓ ఈదుల చెన్నకేశవరెడ్డి, ధర్మకర్త నేరెళ్ల శంకర్‌ ప్రత్యేక పూజల అనంతరం భక్తులకు ఏర్పాట్లను కల్పించారు. ఉభయదాతలుగా పోలేపల్లి జనార్థన్‌ దంపతులు వ్యవహరించారు. అదే విధంగా పోలెబోయిన రవికుమార్‌ దంపతులు కూడా అభిషేకంలో పాల్గొన్నారు. సాయంత్రం లక్ష దీపాలంకరణను పోలేపల్లి జనార్థన్‌ దంపతులు శివపార్వతులు, గణపతిని చిత్రప్రతిమలను ఏర్పాటు చేసి ఆలయ ప్రాంగణంలో కార్తీక దీపాలను వెలిగించి భక్తులకు దీప ప్రమిదలను దానం చేశారు. కార్తీక ఆకాశ జ్యోతిని నేరెళ్ల శంకరం దంపతులు వెలిగించారు. ఆలయ అర్చకులు దేవులపల్లి పవన్‌కుమార్‌శర్మ శాస్త్రోక్తంగా మహన్యాసపూర్వక ఏకాదశ రుద్రాభిషేకం, సహస్ర లింగేశ్వరునికి, నీలకంఠేశ్వరునికి నిర్వహించి పూజలు చేశారు. చిన్నారులు, భక్తులు ఆలయ ప్రాంగణంలో ఉన్న ఆయ్యప్ప, నటరాజస్వామి…"/>
  </head>
  <body>
    <article>
      <h1>శివ నామస్మరణతో మార్మోగిన తర్లుపాడు శివాలయం</h1>
      <address>
        <time datetime="2019-11-18T00:00:00+00:00">18 Nov 2019</time>
      </address>
      <p>తర్లుపాడు,   పరమపవిత్రమైన కార్తీక మాసంలో అన్ని దానాలలోకె ల్లా దీపదానం మిన్న. 3వ సోమవారం భక్తిశ్రద్దలతో తెల్లవారుజామున 4గం.ల నుండే శిమనామస్మరణతో శ్రీగంగాపార్వతి సమేత నీలకంఠేశ్వరస్వామి సహస్రలింగేశ్వర ఆలయానికి భక్తులు పోటెత్తారు. మండల కేంద్రమైన తర్లుపాడులోని ఈ శివాలయానికి పలు ప్రాంతాల నుండి భక్తులు హాజరై కార్తీక దీపాలను వెలిగించి మొక్కలు తీర్చుకున్నారు. ఆలయ ఇ.ఓ ఈదుల చెన్నకేశవరెడ్డి, ధర్మకర్త నేరెళ్ల శంకర్‌ ప్రత్యేక పూజల అనంతరం భక్తులకు ఏర్పాట్లను కల్పించారు. ఉభయదాతలుగా పోలేపల్లి జనార్థన్‌ దంపతులు వ్యవహరించారు. అదే విధంగా పోలెబోయిన రవికుమార్‌ దంపతులు కూడా అభిషేకంలో పాల్గొన్నారు. సాయంత్రం లక్ష దీపాలంకరణను పోలేపల్లి జనార్థన్‌ దంపతులు శివపార్వతులు, గణపతిని చిత్రప్రతిమలను ఏర్పాటు చేసి ఆలయ ప్రాంగణంలో కార్తీక దీపాలను వెలిగించి భక్తులకు దీప ప్రమిదలను దానం చేశారు. కార్తీక ఆకాశ జ్యోతిని నేరెళ్ల శంకరం దంపతులు వెలిగించారు. ఆలయ అర్చకులు దేవులపల్లి పవన్‌కుమార్‌శర్మ శాస్త్రోక్తంగా మహన్యాసపూర్వక ఏకాదశ రుద్రాభిషేకం, సహస్ర లింగేశ్వరునికి, నీలకంఠేశ్వరునికి నిర్వహించి పూజలు చేశారు. చిన్నారులు, భక్తులు ఆలయ ప్రాంగణంలో ఉన్న ఆయ్యప్ప, నటరాజస్వామి, వల్లిdదేవసేన సుబ్రహ్మణ్య స్వామి, నవగ్రహాల వద్ద కార్తీక దీపాలను వెలిగించారు. ఈ కార్యక్రమంలో గురుస్వామి వాడేల కృష్ణప్రసాద్‌, బుర్రి పెద్ద వెంకటేశ్వర్లు, అయ్యప్పలు కొంగని శ్రీనివాసులు, శ్రీను, చినమనగొండ సుబ్రహ్మణ్యం, చక్కా బాలరంగం పూజలో పాల్గొన్నారు.</p>
    </article>
  </body>
</html>