<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/esports/industry/2019/11/18-63497517/razer_kraken_ultimate_presente_le_cuffie_dedicate_al_gaming/"/>
    <meta property="og:site_name" content="Tuttosport"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Razer Kraken Ultimate: presente le cuffie dedicate al gaming"/>
    <meta property="og:description" content="Razer ha presentato le Kraken Ultimate, cuffie per il gaming competitivo dotate di tecnologia THX Spatial Audio che offre una percezione posizionale maggiore rispetto al suono surround 7.1."/>
  </head>
  <body>
    <article>
      <h1>Razer Kraken Ultimate: presente le cuffie dedicate al gaming</h1>
      <h2>Razer ha presentato le Kraken Ultimate, cuffie per il gaming competitivo dotate di tecnologia THX Spatial Audio che offre una percezione posizionale maggiore rispetto al suono surround 7.1.</h2>
      <address>
        <time datetime="2019-11-18T00:00:00+00:00">18 Nov 2019</time>
      </address>
      <p>Le Razer Kraken Ultimate integrano la tecnologia THX Spatial Audio, una soluzione di audio posizionale avanzato in grado di assicurare una precisione millimetrica superiore al surround 7.1. La produzione di suoni a 360 gradi offre consapevolezza e immersione maggiori nel gioco, consentendo di individuare nemici che si muovono furtivamente, evitare i proiettili e accorgersi di minacce vicine prima di chiunque altro.</p>
      <p>Il THX Spatial Audio ottimizza progettazione e sviluppo del suono esclusivi di ogni gioco, offrendo un’esperienza di ascolto naturale grazie alla regolazione dei propri speaker virtuali in modo che corrispondano alla distanza e alla posizione effettive della sorgente audio nel gioco. Questo può aiutare a ridurre l’affaticamento di orecchie e cervello, dato che i gamer sono in grado di identificare istintivamente la provenienza di ogni suono, potendo così rimanere concentrati più a lungo e avere il sopravvento sugli avversari.</p>
      <p><b>Microfono con cancellazione attiva dei rumori di livello professionale per una chiarezza assoluta. </b>La chat di squadra è essenziale in qualsiasi gioco multigiocatore e con il nuovo microfono con cancellazione attiva dei rumori certificata Discord, i gamer possono essere certi di una comunicazione di squadra impeccabile, anche in tornei affollati. Le cuffie da gioco competitivo si affidano alla capacità di chattare in modo chiaro e comprendere anche i suoni più flebili in ogni momento. Grazie alla tecnologia di cancellazione attiva del rumore, il microfono ottimizzato delle Razer Kraken Ultimate rileva e annulla il rumore di fondo mentre parli, rendendo la tua voce ancora più chiara e garantendo una comunicazione cristallina tra i compagni di squadra.</p>
      <p><b>Orecchie al fresco, con leggerezza e resistenza</b>. Le Kraken Ultimate presentano una struttura in alluminio e acciaio con cuscinetti auricolari in gel di raffreddamento per il massimo di comfort e solidità. Flessibile e resistente, l’archetto imbottito ultra-morbido con telaio in bauxite è perfetto per resistere alle sollecitazioni di trasporto e sessioni di gioco interminabili. I padiglioni con gel di raffreddamento aiutano a ridurre l’accumulo di calore e dispongono anche di una scanalatura per le stanghette degli occhiali.</p>
      <p><i>“Abbiamo creato le Kraken Ultimate per soddisfare le esigenze dell’audio gaming direttamente alla radice”,</i> spiega Alvin Cheung, Senior Vice President della business unit periferiche di Razer. <i>“Alimentati dal THX Spatial Audio, i driver personalizzati offrono un suono di livello superiore, con il confort tipico della linea Kraken. Grazie anche al microfono con eliminazione attiva dei rumori, che permette comunicazioni di squadra cristalline, queste cuffie offrono tutto quello che i gamer stavano cercando per avere la meglio sugli avversari”.</i></p>
      <p><b>Illuminazione RGB Razer Chroma. </b>Infine le Kraken Ultimate presentano, ben visibile sui padiglioni, una retroilluminazione Razer Chroma, che supporta 16,8 milioni di colori e una serie di effetti luminosi controllati tramite Razer Synapse 3, per illimitate possibilità di personalizzazione.</p>
      <p>
        <i>Estratto del comunicato stampa - Servizio a cura di <a href="https://www.gec.gg/redazione">GEC - Giochi Elettronici Competitivi</a></i>
      </p>
      <related>
        <a href="https://www.tuttosport.com/archivio/esports/industry"/>
        <a href="https://www.tuttosport.com/news/esports/industry/2019/10/22-62525042/razer_presentato_il_mouse_viper_ultimate/?related_news"/>
        <a href="https://www.tuttosport.com/news/esports/industry/2019/08/08-59803875/razer_e_i_nuovi_switch_ottici_pensati_per_l_esport/?related_news"/>
        <a href="https://www.tuttosport.com/news/esports/industry/2019/07/26-59336603/nuova_partnership_per_razer_trovato_l_accordo_con_i_mousesports/?related_news"/>
        <a href="https://www.tuttosport.com/news/esports/industry/2019/06/28-58427452/razer_deathadder_il_muose_da_gaming_entra_nella_storia_con_10_milioni_di_copie_vendute/?related_news"/>
      </related>
    </article>
  </body>
</html>