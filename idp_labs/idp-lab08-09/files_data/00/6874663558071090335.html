<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/markets/articles/0,7340,L-3773941,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="הנפקת יוחננוף: מסתמן גיוס בשווי גבוה מהמתוכנן"/>
    <meta property="og:description" content="עד לשעה זו הוזרמו ביקושים של כ-700 מיליון שקל למניות בשלב המוסדי, בו אמורה החברה לגייס כ-460 מיליון שקל - אחה&quot;צ עשויה רשת המרכולים להחליט אם להעלות את השווי בהנפקה; הגיוס צפוי להפוך את הרשת המשפחתית לשלישית בגודלה ובשוויה מבין רשתות הקמעונאות הגדולות"/>
  </head>
  <body>
    <article>
      <h1>הנפקת יוחננוף: מסתמן גיוס בשווי גבוה מהמתוכנן</h1>
      <h2>עד לשעה זו הוזרמו ביקושים של כ-700 מיליון שקל למניות בשלב המוסדי, בו אמורה החברה לגייס כ-460 מיליון שקל - אחה"צ עשויה רשת המרכולים להחליט אם להעלות את השווי בהנפקה; הגיוס צפוי להפוך את הרשת המשפחתית לשלישית בגודלה ובשוויה מבין רשתות הקמעונאות הגדולות</h2>
      <address><time datetime="2019-11-18T00:00:00+00:00">18 Nov 2019</time> by <a rel="author">גולן חזני</a></address>
      <p>הנפקת רשת המרכולים יוחננוף עשויה לעבור בהצלחה, כך מסתמן, וייתכן שאף בשווי גבוה מעט מהמתוכנן: לכלכליסט נודע כי עד לשעה זו הוזרמו ביקושים של כ-700 מיליון שקל למניות בשלב המוסדי, בו אמורה החברה לגייס כ-460 מיליון שקל, כך שהגיוס מובטח, שכן ההזמנות הן במחיר מינימום שמשקף שווי חברה של 1.85 מיליארד שקל.</p>
      <p>הסיבה שכבר בשעה מוקדמת יחסית של היום תוצאות ההנפקה ידועות היא כי מדובר בהקצאה לא אחידה שבה החברה יכולה לבחור בהצעות של מי מהמזמינים להיענות. <a href="https://www.calcalist.co.il/markets/articles/0,7340,L-3773894,00.html">את ההנפקה מוביל אוריון חיתום תחת ניהולו של ארז גולדשמיט</a>.</p>
      <figure>
        <img src="https://images1.calcalist.co.il/PicServer3/2019/10/23/942244/2L.jpg"/>
        <figcaption>סניף יוחננוף בצומת ביל"ו <br/>צילום: צפריר אביוב</figcaption>
      </figure>
      <p>בגיוס משתתפים הגופים המוסדיים הגדולים, חברות הביטוח, בתי ההשקעות, פמילי אופיס ושחקני נוסטרו. חלק מהביקושים בשווי גבוה יותר משווי המינימום, ואחה"צ עשויה החברה להחליט אם להעלות את השווי בהנפקה.</p>
      <p>הגיוס צפוי להפוך את הרשת המשפחתית לשלישית בגודלה ובשוויה מבין רשתות הקמעונאות הגדולות - אחרי שופרסל ורמי לוי (קרוב לשווי של רמי לוי שיווק השיקמה).</p>
    </article>
  </body>
</html>