<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telepolis.pl/wiadomosci/prawo-finanse-statystyki/samsung-coraz-bardziej-chinski"/>
    <meta property="og:site_name" content="Telepolis"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Samsung coraz bardziej chiński. „Tylko nalepi logo” na 20% swoich smartfonów"/>
    <meta property="og:description" content="Aż jedna piąta smartfonów Samsunga wprowadzonych na rynek w 2020 roku zostanie zaprojektowana i wyprodukowana przez chińskie firmy. Ma to pozwolić Koreańczykom na skuteczniejsze konkurowanie z Hauweiem i Xiaomi. Przyszłoroczne, tańsze modele Galaxy A mogą być więc w całości „Made in China”. "/>
  </head>
  <body>
    <article>
      <h1>Samsung coraz bardziej chiński. „Tylko nalepi logo” na 20% swoich smartfonów</h1>
      <address><time datetime="2019-11-18T00:00:00+00:00">18 Nov 2019</time> by <a rel="author">Mieszko</a></address>
      <p>
        <b>Aż jedna piąta smartfonów Samsunga wprowadzonych na rynek w 2020 roku zostanie zaprojektowana i wyprodukowana przez chińskie firmy. Ma to pozwolić Koreańczykom na skuteczniejsze konkurowanie z Hauweiem i Xiaomi. Przyszłoroczne, tańsze modele Galaxy A mogą być więc w całości „Made in China”. </b>
      </p>
      <p>Samsung w październiku zamknął ostatnią własną fabrykę w Chinach, ale nie oznacza to, że rezygnuje z prowadzenia działalności w tym kraju. Teraz jednak, jak podaje Reuters, zamierza zlecić <b>projektowanie i produkcję</b> swoich <b>tańszych modeli z serii Galaxy A</b> chińskim firmom działającym jako ODM. Jedną z nich jest Wingtech, który już wcześniej opracował i wyprodukował dla Samsunga smartfon Galaxy A6s. </p>
      <related>
        <h4>Zobacz:</h4>
        <a href="https://www.telepolis.pl/wiadomosci/sprzet/nadchodzi-samsung-galaxy-a01-budzetowy-smartfon-z-chin"/>
        <a href="https://www.telepolis.pl/wiadomosci/sprzet/samsung-galaxy-a10s-to-smartfon-calkowicie-stworzony-przez-chinska-firme"/>
      </related>
      <p>Smartfony powstające w ten sposób mają stanowić aż <b>20% planowanej na przyszły rok produkcji</b> Samsunga - mówi się <b>o 60 milionach smartfonów</b> z zakładanych 300 milionów. Ma to pozwolić Samsungowi na obniżenie kosztów, co w rezultacie przełoży się na niską cenę w sklepie. Urządzenia trafią do sprzedaży w Chinach, gdzie rynkowy udział Samsunga spadł ostatnio poniżej 1%, a także do innych krajów Azji oraz Ameryki Południowej, więc raczej nie wejdą do Europy.</p>
      <p>Na czym polega różnica? Samsung dotąd samodzielnie <b>projektował i produkował swoje smartfony</b> między innymi w zamkniętej chińskiej fabryce. Teraz cały ten proces zostanie przekazany Wingtechowi i innym ODM, a Samsung <b>tylko oznaczy</b> wyprodukowane w ten sposób smartfony <b>swoim logo</b>.</p>
      <p>Z usług ODM korzystają też inne chińskie firmy. <b>Wingtech produkuje</b> tańsze modele <b>dla</b> znanych chińskich producentów - <b>Haweia, Xiaomi czy Oppo</b>.</p>
      <related>
        <h4>Zobacz:</h4>
        <a href="https://www.telepolis.pl/wiadomosci/prawo-finanse-statystyki/idc-rynek-smartfonow-swiat-samsung-huawei-apple-xiaomi-oppo"/>
        <a href="https://www.telepolis.pl/wiadomosci/prawo-finanse-statystyki/samsung-wyniki-3q2019-galaxy-note10-polprzewodniki"/>
      </related>
      <p>Pisząc o planach Samsunga, Reuters wskazuje też na glosy krytyki takiej decyzji koreańskiego producenta. Przede wszystkim wiąże się z tym <b>utrata kontroli nad jakością produktów</b>, a do tego <b>ucierpi prestiż marki</b>, która gwarantowała, że nawet najtańsze modele zostały opracowane w całości przez Samsunga. Co więcej, przekazanie produkcji smartfonów Galaxy A w ręce ODM sprawi, że chińscy podwykonawcy jak Wingtech będą mogli zwiększyć skalę działania, a to z kolei jeszcze bardziej pozwoli obniżyć im koszta produkcji, na czym<b> skorzystają także konkurenci Samsunga</b>. </p>
      <related>
        <h4>Zobacz:</h4>
        <a href="https://www.telepolis.pl/wiadomosci/wydarzenia/samsung-patentuje-nazwe-samoled-dla-nowych-wyswietlaczy"/>
        <a href="https://www.telepolis.pl/wiadomosci/wydarzenia/samozaplon-samsunga-galaxy-s10-5g-w-korei-poludniowej-koncern-nie-wierzy-w-usterke-techniczna"/>
      </related>
      <p>Źródło tekstu: Reuters</p>
      <related>
        <h4>Czytaj więcej na ten temat</h4>
        <a href="https://www.telepolis.pl/wiadomosci/sprzet/samsung-galaxy-note10-plus-star-wars-special-edition-smartfon-dla-milosnikow-kosmicznej-sagi"/>
        <a href="https://www.telepolis.pl/wiadomosci/sprzet/samsung-pracuje-nad-galaxy-one-z-wodospadowym-ekranem"/>
        <a href="https://www.telepolis.pl/wiadomosci/sprzet/samsung-galaxy-a51-z-przodu-jak-galaxy-note10-z-tylu-poczworny-aparat"/>
        <a href="https://www.telepolis.pl/wiadomosci/prawo-finanse-statystyki/rynek-smartfonow-w-polsce-3q2019-xiaomi-huawei-samsung"/>
        <a href="https://www.telepolis.pl/wiadomosci/sprzet/samsung-exynos-990-i-exynos-9830-to-dokladnie-te-same-uklady"/>
      </related>
    </article>
  </body>
</html>