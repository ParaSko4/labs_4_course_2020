<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.monitor.si/novica/upravni-odbor-druzbe-hp-je-zavrnil-ponudbo-xeroxa/194229/?utm_source=feed&amp;utm_medium=rss"/>
    <meta property="og:site_name" content="Monitor"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Upravni odbor družbe HP je zavrnil ponudbo Xeroxa"/>
    <meta property="og:description" content="Po tem, ko je družba Xerox prejšnji teden presenetila javnost z namero za prevzem družbe HP, ki je 3-krat večja od nje, se je zdaj upravi odbor družbe HP izrekel..."/>
  </head>
  <body>
    <article>
      <h1>Upravni odbor družbe HP je zavrnil ponudbo Xeroxa</h1>
      <address>
        <time datetime="2019-11-18T00:00:00+00:00">18 Nov 2019</time>
      </address>
      <p>
        <b>Po tem, ko je družba Xerox prejšnji teden presenetila javnost z<a href="https://www.monitor.si/novica/xerox-prevzema-hp-ki-je-3--vecji-od-njega/194055/"> namero za prevzem družbe HP</a>, ki je 3-krat večja od nje, se je zdaj upravi odbor družbe HP izrekel proti ponudbi. Po mnenju vodstva HP je ponudba družbe Xerox znatno prenizka, s o ob tem pustili odškrnjena vrata. Če je Xerox pripravljen ponuditi večjo vsoto, so se pripravljeni ponovno usesti za pogajalsko mizo.</b>
      </p>
      <figure>
        <img src="https://www.monitor.si/media/monitor/slike/novice/2019/november/__1200/2019-11-18---xerox.jpg"/>
      </figure>
      <p>Prvič so znani tudi pogoji pobude. Xerox je za delnico HPja ponudil 22 dolarjev, 17 v gotovini, ostalo v delnicah Xeroxa. Ob sklenitvi nakupa bi dosedanji delničarji družbe HP zadržali 48% delež. Ponudba je torej okoli 20% nad tržno vrednostjo družbe HP in bi bila tako vredna skupno okoli 33 milijard dolarjev. HP je imel pred ponudbo tržno vrednost 29,9 milijard dolarjev, Xerox pa 8,42 milijard dolarjev.</p>
      <p>Mnenja analitikov so si zelo različna. Mnogi so mnenja, da Xerox preprosto nima izkušenj na področju računalnikov PC, prav tako pa je tipično podjetje, ki vrši neposredno prodajo kupcem z zelo omejenimi modeli partnerskega kanala. Združitev bi bila zlasti na področju tiskalnikov, panoge, ki je precej v zatonu glede na preteklost. Zato ne vidijo, da bi bil prevzem koristen za obe družbi. Po drugi strani pa analitiki poudarjajo, da vodstvi obeh podjetij vidita zadeve drugače, zato je večina mnenja, da se bodo pogajanja nadaljevala.</p>
    </article>
  </body>
</html>