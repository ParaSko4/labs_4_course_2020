<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vanityfair.it/benessere/dieta-e-alimentazione/2019/11/18/dieta-intestino-sano-pancia-piatta"/>
    <meta property="og:site_name" content="VANITY FAIR"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Dieta dell'intestino sano, pancia piatta in 4 settimane"/>
    <meta property="og:description" content="La promessa viene dalla nutrizionista americana Kathie Madonna Swift che spiega come si possano regolare molte funzioni dell'organismo e anche dimagrire"/>
  </head>
  <body>
    <article>
      <h1>Dieta dell'intestino sano, pancia piatta in 4 settimane</h1>
      <address>
        <time datetime="2019-11-18T00:00:00+00:00">18 Nov 2019</time>
      </address>
      <slideshow>
        <figure>
          <img src="https://images.vanityfair.it/wp-content/uploads/2019/11/14103150/land22-950x684.jpg"/>
        </figure>
        <figure>
          <img src="https://images.vanityfair.it/gallery/39310/Big/d2302aa1-70d1-419f-81c0-0daf4a3146bf.jpeg"/>
          <figcaption><b>Occhio agli zuccheri </b><br/>Fare attenzione agli zuccheri: moderazione e cautela se si soffre di colon irritabile. In uno studio pubblicato a febbraio del 2014, alcuni ricercatori di Harvard hanno calcolato che quanti ricavano più del 21 per cento dell’apporto calorico giornaliero dagli zuccheri aggiunti raddoppiano il rischio di morire di cardiopatia, rispetto a coloro che rimangono sotto la soglia del 10 per cento.<cite>stock.adobe.com</cite></figcaption>
        </figure>
        <figure>
          <img src="https://images.vanityfair.it/gallery/39310/Big/bceca333-b435-4e99-8e4c-22a75a368232.jpeg"/>
          <figcaption><b>Scegliere i grassi... ma con attenzione</b><br/>Non più i nemici giurati delle diete, occorre comunque scegliere attentamente i grassi da assumere. Da evitare gli oli vegetali industriali, come quello di colza e di mais. Sconsigliati anche i grassi di origine animale, nutrimento per i batteri cattivi dell’intestino tenue. Dosare bene il burro.<cite>stock.adobe.com</cite></figcaption>
        </figure>
        <figure>
          <img src="https://images.vanityfair.it/gallery/39310/Big/0e6f0bc8-c467-42fd-af5a-9826edf961a9.jpeg"/>
          <figcaption><b>Alla larga dai 'FodMap' </b><br/>La sigla si riferisce ai cibi contenenti atte e formaggi, yogurt alla soia, aglio, cipolle, mele, pere, orzo e frumento che fermentano facilmente a opera dei batteri intestinali e possono causare o favorire l’accumulo di gas e il gonfiore. Spesso, tuttavia, forniscono anche importanti fibre prebiotiche benefiche, perciò per molte persone non è consigliabile escluderli a lungo termine.<cite>stock.adobe.com</cite></figcaption>
        </figure>
        <figure>
          <img src="https://images.vanityfair.it/gallery/39310/Big/49ece8df-21fd-4602-bfd1-a843acdf491e.jpeg"/>
          <figcaption><b>Puntare sui prebiotici </b><br/>Favorire un’alimentazione che include cibi prebiotici: asparagi, avena, mandorle, banane, verdure a foglia verde, topinambur. Questi alimenti contengono ingredienti, per lo più fibre, di cui si nutrono i batteri intestinali, generando sottoprodotti della fermentazione che giovano alla salute.<cite>stock.adobe.com</cite></figcaption>
        </figure>
        <figure>
          <img src="https://images.vanityfair.it/gallery/39310/Big/7f763791-e3ef-46fe-bca0-aa137055a32b.jpeg"/>
          <figcaption><b>Mangiare cereali integrali </b><br/>Sì ai cereali integrali che non contengono glutine sono più facilmente tollerati dagli intestini sensibili: via libera a riso selvatico, amaranto, grano saraceno e quinoa.<cite>stock.adobe.com</cite></figcaption>
        </figure>
        <figure>
          <img src="https://images.vanityfair.it/gallery/39310/Big/4a4a9421-214b-4dd4-ac71-b4de083c7ec8.jpeg"/>
          <figcaption><b>Non più di un caffè al giorno </b><br/>Troppa caffeina può sollecitare eccessivamente gli ormoni dello stress e turbare l’intestino, perciò nella dieta Swift sono ammessi una tazza di caffè o al massimo due di tè nero. Meglio il tè rosso o rooibos: presenta sostanze che abbassano il livello dell’ormone dello stress. Il tè allo zenzero e alla menta hanno invece effetti rilassanti per l’intestino e possono essere usati come rimedio occasionale contro la stitichezza.<cite>stock.adobe.com</cite></figcaption>
        </figure>
        <figure>
          <img src="https://images.vanityfair.it/gallery/39310/Big/fa4506b8-8c81-4f38-9beb-e2fae961d752.jpeg"/>
          <figcaption><b>Cioccolato e miele per dolce </b><br/>Il cioccolato fondente, con una concentrazione di cacao minima del 70%, aiuta a prevenire malattie cardiache ed abbassare la pressione sanguigna. Permessi un paio di quadratini al giorno! Il miele, invece, nutre i batteri buoni: va comunque assunto senza esagerare, scegliendo preferibilmente quello grezzo.<cite>stock.adobe.com</cite></figcaption>
        </figure>
        <figure>
          <img src="https://images.vanityfair.it/gallery/39310/Big/5d187a8a-2728-4952-83b5-9aaa8f850865.jpeg"/>
          <figcaption><b>Favorire i cibi fermentati </b><br/>Sono validi alleati contro i disturbi intestinali, come i sintomi della sindrome del colon irritabile e della malattia del reflusso gastroesofageo, e possono favorire la perdita di peso. Ottimo esempio di alimento fermentato sono i crauti.<cite>stock.adobe.com</cite></figcaption>
        </figure>
        <figure>
          <img src="https://images.vanityfair.it/gallery/39310/Big/9e5fdcd5-3cc4-4118-9ee1-2919e1de1156.jpeg"/>
          <figcaption><b>Evitare di dormire troppo </b><br/>Dormire male è una delle principali cause dell’aumento di peso. Per questo, onde evitare di scombussolare gli equilibri interni dell’intestino, è bene dimenticare la tv prima di coricarsi, dormendo almeno 7 ore a notte. Nei week-end è sconsigliabile dormire ad oltranza, svegliandosi al massimo un’ora più tardi rispetto al solito. Sì ai “riposini” pomeridiani, ma non per oltre 20 minuti e mai oltre le 16.<cite>stock.adobe.com</cite></figcaption>
        </figure>
        <figure>
          <img src="https://images.vanityfair.it/gallery/39310/Big/6b332011-c6e3-4d2b-98f2-737ca35c06bc.jpeg"/>
          <figcaption><b>Sì allo yoga </b><br/>Lo Yoga riaccende le energie vitali in più è in grado di alleviare sintomi come il gonfiore e la formazione di gas, di rafforzare i muscoli addominali e aiutare il funzionamento dell’intestino. Basta provare una settima, ogni giorno, 5- 6 posizioni base.<cite>stock.adobe.com</cite></figcaption>
        </figure>
        <figcaption>Pancia piatta e intestino più sano? I 10 punti chiave</figcaption>
      </slideshow>
      <p>
        <b>La promessa viene dalla nutrizionista americana Kathie Madonna Swift che spiega come si possano regolare molte funzioni dell'organismo e anche dimagrire</b>
      </p>
      <p>
        <i>Di Rita Bossi</i>
      </p>
      <p>Correttamente si chiama <b>Dieta Swift</b>, ed è un regime alimentare pensato per <b>far sorridere l’intestino</b>. Ci ha pensato <i>Kathie Madonna Swift</i>, celebre nutrizionista olistica d’America che ha proposto una particolare dieta in grado non soltanto di regolarizzare le funzioni dell’organismo, ma anche di aiutare a perdere peso, e tutto attraverso un approccio olistico.</p>
      <p>Universalmente stimata per il suo operato innovativo presso tre dei più prestigiosi centri benessere degli Stati Uniti, ha lavorato con migliaia di pazienti (in particolare donne) con problemi di peso quasi sempre sofferenti anche di <b>disturbi della digestione</b> come meteorismo, gonfiore, stitichezza e dissenteria.</p>
      <p>Le strategie messe a punto dalla dottoressa Swift confermano ciò che la ricerca ha dimostrato:<b> la via per la salute e la vitalità passa dall’intestino.</b></p>
      <p>Nel libro<b> La dieta dell’intestino sano</b><i>(Sperling&amp;Kupfer)</i> l’autrice illustra il programma che ha aiutato migliaia di donne a liberarsi dei chili di troppo, insegnandoci a perdere peso definitivamente cercando di rendere l’intestino più sano possibile attraverso una corretta alimentazione. E non solo: <b>garantisce risultati immediati, e pancia piatta in sole 4 settimane.</b></p>
      <p>Grazie agli effetti che la dieta esercita sul <i>microbioma</i>, l’insieme dei batteri dell’intestino ed è su questo che bisogna agire. «Rucola, broccoli, zucca invernale e lenticchie – sottolinea l’esperta – sono le star della lista di microrimedi. Sono fibre che alimentano ceppi batterici molto importanti per la salute del colon e dell’organismo in generale». Tesi dimostrata anche da diversi studi svedesi, i quali hanno evidenziato come meno tipologie di batteri ci sono nel nostro intestino e maggiori possibilità abbiamo di incorrere in malattie autoimmuni o a forme di asma ed eczema.</p>
      <p><b>Ma c’è altro:</b> la dieta Swift aiuta anche a curare i<b> disturbi della digestione legati al peso in eccesso</b>, e grazie al suo approccio «flexitariano», ricco, variato e attento al glutine, è possibile dimagrire in modo definitivo, eliminare meteorismo e gonfiore, migliorare la digestione, la salute della pelle, aumentare la capacità di concentrazione, accrescere il livello di energia, ed eliminare il mal di stomaco e i disturbi intestinali.</p>
      <related>
        <h4>LEGGI ANCHE</h4>
        <a href="https://www.vanityfair.it/benessere/dieta-e-alimentazione/2019/07/14/dieta-turbo-dimagrire-velocemente"/>
        <a href="https://www.vanityfair.it/benessere/dieta-e-alimentazione/2019/11/10/dimagrire-dieta-finocchio-pancia-sgonfia"/>
        <a href="https://www.vanityfair.it/benessere/dieta-e-alimentazione/2019/11/05/cambiare-peso-da-un-giorno-a-altro-motivi"/>
        <a href="https://www.vanityfair.it/benessere/dieta-e-alimentazione/2019/06/23/la-dieta-giusta-per-combattere-la-cellulite"/>
        <a href="https://www.vanityfair.it/benessere/dieta-e-alimentazione/2019/06/14/dieta-sense-menu-dimagrire-per-sempre-metodo-quattro-manciate"/>
        <a href="https://www.vanityfair.it/benessere/dieta-e-alimentazione/2019/06/01/dimagrire-velocemente-glutei-fianchi-cosce"/>
        <a href="https://www.vanityfair.it/benessere/dieta-e-alimentazione/2019/05/19/dimagrire-mangiando-carboidrati"/>
      </related>
    </article>
  </body>
</html>