<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/motori/green/2019/11/18-63500766/bmw_i4_caratteristiche_e_dettagli_dell_elettrica_in_uscita_nel_2021/"/>
    <meta property="og:site_name" content="Tuttosport"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="BMW i4, caratteristiche e dettagli dell'elettrica in uscita nel 2021"/>
    <meta property="og:description" content="La i4 rappresenterà un'ulteriore tappa dello sviluppo di BMW. Il debutto su strada è atteso per il 2021.  Si punta a prestazioni sportive con velocità superiore ai 200 km/h. Novità nel sistema di ricarica e nell'autonomia "/>
  </head>
  <body>
    <article>
      <h1>BMW i4, caratteristiche e dettagli dell'elettrica in uscita nel 2021</h1>
      <h2>La i4 rappresenterà un'ulteriore tappa dello sviluppo di BMW. Il debutto su strada è atteso per il 2021.  Si punta a prestazioni sportive con velocità superiore ai 200 km/h. Novità nel sistema di ricarica e nell'autonomia </h2>
      <address>
        <time datetime="2019-11-18T00:00:00+00:00">18 Nov 2019</time>
      </address>
      <p>Il futuro elettrico di BMW si prospetta ricco di novità. Il debutto della <b>iX3 </b>è previsto nel 2020. Ad esso seguiranno quelli della  <b>iNext</b> e della <b>BMW i4</b>, quest'ultima attesa su strada dal <b>2021</b>. La<b> BMW i4</b> con le innovazioni presenti su  motore elettrico, elettronica di potenza, batterie e caricatore rappresenterà un passaggio generazionale rispetto all'offerta di quarta generazione. Un esempio è rappresentato dal sistema di ricarica che porterà la BMW i4 a completare il ciclo in 35 minuti e a impiegare 6 minuti per ottenere in energia l’equivalente di 100 km di percorrenza.</p>
      <p>
        <a href="https://www.tuttosport.com/news/motori/green/2019/11/18-63492175/ford_mustang_mach-e_la_prima_elettrica_si_ispira_alla_pony_car/">Ford Mustang Mach-E, crossover elettrico e DNA da pony car</a>
      </p>
      <h3>BMW i4, più autonomia dalla batteria</h3>
      <p>La coupé quattro porte avrà un’impronta da Gran Coupé, anticipano in BMW. Le foto spia rivelano le proporzioni del corpo vettura, fedeli al concept BMW i Vision Dynamics, come dovrebbe esserlo la calandra a sviluppo verticale.</p>
      <figure>
        <img src="https://cdn.tuttosport.com/images/2019/11/18/173907164-98863180-7e3e-41da-9443-0e61ae610980.jpg"/>
      </figure>
      <p>Della BMW i4 verranno inoltre proposte diverse configurazioni, quanto a livelli di potenza e batterie. Confermata l’offerta del <b>pacco da 80 kWh</b>, in una composizione modulare che vede BMW sviluppare tanto la ricerca sulla <b>composizione chimica delle celle quanto il compattamento degli ingombri</b>.</p>
      <p>Celle alloggiate nei rispettivi moduli, variabili nel numero questi ultimi e direttamente a incidere sulla capacità complessiva del pacco, che apporta 550 kg sul peso dell’auto nella specifica 80 kWh.</p>
      <p>
        <a href="https://www.tuttosport.com/news/motori/news-motori/2019/03/26-54988177/bmw_ix3_i4_e_inext_test_su_neve_e_ghiaccio_del_polo_nord/">BMW, test al Circolo Polare per iX3, i4 e iNext</a>
      </p>
      <p>Si continua a lavorare al Battery Cell Competence Centre di Monaco di Baviera per le batterie di quinta generazione per migliorarnee le caratteristiche di densità energetica, durata, erogazione della potenza di picco. Il dato di autonomia di marcia al quale punta la coupé quattro porte è d<b>i 600 km</b>, mentre applicazioni differenti potranno raggiungere i 700 km di autonomia massima.</p>
      <h3>Le prestazioni</h3>
      <p><b>Uno o due motori elettrici</b>, l’eDrive BMW di quinta generazione porterà su i4 prestazioni piuttosto sportive, con un’accelerazione indicata in circa 4 secondi e velocità massima superiore ai <b>200 km/h</b>, grazie ai 530 cv di potenza massima. E, in futuro, saranno prestazioni ottenute senza l’impiego di materie prime rare.</p>
      <related>
        <a href="https://www.tuttosport.com/archivio/motori/green"/>
        <a href="https://www.tuttosport.com/news/motori/green/2019/11/15-63411533/bmw_i4_ecco_la_berlina_elettrica/?related_news"/>
        <a href="https://www.tuttosport.com/news/motori/green/2019/11/18-63492175/ford_mustang_mach-e_la_prima_elettrica_si_ispira_alla_pony_car/?related_news"/>
        <a href="https://www.tuttosport.com/news/motori/green/2019/11/11-63306541/lexus_elettrica_il_debutto_e_previsto_in_cina/?related_news"/>
        <a href="https://www.tuttosport.com/news/motori/green/2019/11/11-63306505/ssangyong_korando_elettrico_le_batterie_a_carico_di_lg_chem/?related_news"/>
      </related>
    </article>
  </body>
</html>