<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698932/%D8%A8%D8%B1%D9%81-%DB%8C%DA%A9-%D9%85%D8%AA%D8%B1%DB%8C-%D8%AF%D8%B1-%DA%A9%D9%87%DA%AF%DB%8C%D9%84%D9%88%DB%8C%D9%87-%D9%88%D8%A8%D9%88%DB%8C%D8%B1%D8%A7%D8%AD%D9%85%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="برف یک متری در کهگیلویه وبویراحمد"/>
    <meta property="og:description" content="مدیرکل راهداری اداره کل راهداری و حمل و نقل جاده ای کهگیلویه وبویراحمد گفت: بارش یک متری برف در گردنه بیژن محور سی سخت پادنا باعث مسدود شدن این مسیر شد."/>
  </head>
  <body>
    <article>
      <h1>برف یک متری در کهگیلویه وبویراحمد</h1>
      <address><time datetime="2019-11-18T00:00:00+00:00">18 Nov 2019</time> by <a rel="author">عصر ايران</a></address>
      <p>مدیرکل راهداری اداره کل راهداری و حمل و نقل جاده ای کهگیلویه وبویراحمد گفت: بارش یک متری برف در گردنه بیژن محور سی سخت پادنا باعث مسدود شدن این مسیر شد.</p>
      <p>محمد حسین نصیری راد روز دوشنبه در گفت وگو با ایرنا اظهارداشت: گردنه بیژن ،سی سخت را به پادنا در شهرستان سمیرم استان اصفهان متصل می کند که با توجه به بارش سنگین برف تا اطلاع ثانویه مسدود است.</p>
      <p>وی بیان کرد: با توجه به اینکه عمده بارش ها در این محور بصورت برف است بازگشایی آن تا روزهای نزدیک عید نوروز امکان پذیر نیست.</p>
      <p>نصیری راد تصریح کرد: با وجود بارش برف و باران در نقاط مختلف این استان، تمامی جاده های ارتباطی (جاده های اصلی،فرعی و بزرگراه ها) به جز راه فرعی سی سخت به پادنا باز و تردد در آنها روان است.</p>
      <p>وی عنوان کرد: بارش در مناطق کوهستانی و سردسیری و جاده های ارتباطی کهگیلویه و بویراحمد به صورت برف و در مناطق گرمسیری استان به صورت باران بوده و در این مناطق تردد خودروها نیز آرام و روان است.</p>
      <p>مدیرکل راهداری اداره کل راهداری و حمل و نقل جاده ای کهگیلویه وبویراحمد به افرادی که قصد سفر به این استان و به ویژه مناطق سردسیری و کوهستانی آن را دارند توصیه کرد که به امکانات ایمنی از جمله زنجیرچرخ و پوشاک گرم مجهز باشند.</p>
      <p>وی از مردم کهگیلویه و بویراحمد خواست تا حد ممکن از سفرهای غیرضرور بپرهیزند و مسافران نیز در صورت اختلال تردد در جاده های ارتباطی این استان با نیروهای راهداری و پلیس راه استان همکاری لازم را داشته باشند.</p>
    </article>
  </body>
</html>