<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/roma/news/svastiche_monumento_caduti_genzano_oggi_ultime_notizie-4870634.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Genzano, svastiche sul monumento ai caduti: è caccia ai colpevoli"/>
    <meta property="og:description" content="Svastiche sul monumento ai caduti. È stato un risveglio amaro per i dipendenti del comune di Genzano, a sud di Roma, che questa mattina recandosi a lavoro hanno trovato sulla targa ai caduti..."/>
  </head>
  <body>
    <article>
      <h1>Genzano, svastiche sul monumento ai caduti: è caccia ai colpevoli</h1>
      <address>
        <time datetime="2019-11-18T00:00:00+00:00">18 Nov 2019</time>
      </address>
      <p><a href="http://www.ilmessagggero.it/t/svastiche/"><b>Svastiche</b></a> sul <b>monumento ai caduti</b>. È stato un risveglio amaro per i dipendenti del comune di <b><a href="https://www.ilmessaggero.it/ricerca/genzano/">Genzano</a></b>, a sud di <b><a href="http://www.ilmessagggero.it/t/roma/">Roma</a></b>, che questa mattina recandosi a lavoro hanno trovato sulla targa ai caduti sul muro del Municipio simboli <b><a href="https://www.ilmessaggero.it/ricerca/nazisti/">nazisti</a> </b>disegnati con vernice spray nera. Le autorità sono al lavoro per individuare <b>gli autori del gesto</b>. Le forze dell'ordine hanno avviato un'indagine e visioneranno<b> le telecamere della zona</b> che potrebbero aver ripreso il raid avvenuto nella notte.</p>
      <p>LEGGI ANCHE <a href="https://www.ilmessaggero.it/roma/news/anna_frank_antisemitismo_pietralata_scritte_roma-4759451.html">Anna Frank, frasi antisemite su un muro a Pietralata</a></p>
      <p>«È ora che questi individui siano assicurati alla giustizia e che siano perseguiti con determinazione i reati dell’apologia di fascismo» ha osservato il <b>capogruppo LeU</b> in consiglio regionale del Lazio, <b>Daniele Ognibene</b>. «A Genzano e nei <b><a href="https://www.ilmessaggero.it/ricerca/castelli-romani/">Castelli Romani </a></b>sono sempre forti i valori dell’antifascismo. Voglio vedere se Salvini ed i suoi leghisti prenderanno con i fatti le distanze dai nazisti e fascisti del terzo millennio» ha proseguito.</p>
      <p>LEGGI ANCHE <a href="https://www.ilmessaggero.it/primopiano/esteri/usa_profanato_cimitero_ebraico_danneggiate_centinaia_tombe-2285480.html">Usa, profanato cimitero ebraico e danneggiate centinaia di tombe: è il secondo caso in meno di una settimana</a></p>
      <p>«Genzano ha una storia ben precisa che affonda le sue radici nei valori dell'antifascismo e della <b>Resistenza</b>. Le scritte inneggianti a un passato, che torna sempre più prepotente, sulla parete dedicata ai martiri della città rappresentano l'ennesimo preoccupante episodio che caratterizza un clima sempre più infame che non si può sottovalutare». È quanto scrive in una nota il <b>segretario del Pd</b> provincia di Roma, <b>Rocco Maugliani</b>, in merito alle svastiche e croci celtiche ritrovate sul monumento ai Caduti.</p>
      <figure>
        <a href="https://www.ilmessaggero.it/">
          <img src="https://www.ilmessaggero.it/uploads/ckfile/201911/svastiche,P20genzano_18145217.jpg.pagespeed.ce.RTdLOiWAWr.jpg"/>
        </a>
      </figure>
      <footer>Ultimo aggiornamento: 17:01<br/>© RIPRODUZIONE RISERVATA</footer>
      <related>
        <h4>APPROFONDIMENTI</h4>
        <a href="https://www.ilmessaggero.it/roma/news/anna_frank_antisemitismo_pietralata_scritte_roma-4759451.html"/>
        <a href="https://www.ilmessaggero.it/italia/svastica_colline_resistenza_asti_oggi_ultime_notizie-4530625.html"/>
        <a href="https://www.ilmessaggero.it/fotogallery/roma/svastiche_poesie_fiumicino-4523782.html"/>
        <a href="https://www.ilmessaggero.it/fotogallery/roma/giacomo_leopardi_svastiche_fiumicino-4521574.html"/>
        <a href="https://www.ilmessaggero.it/italia/terrorismo_progetto_attentato_moschea-4858163.html"/>
        <a href="https://www.ilmessaggero.it/sport/calcio/bulgaria_inghilterra_euro_2020_buu_razzisti_saluti_nazisti_1_turno_porte_chiuse-4828668.html"/>
        <a href="https://www.ilmessaggero.it/roma/news/marcia_solidarieta_roma_comunita_ebraica_deportazione_ebrei_16_ottobre_1943_halle_germania_sparatoria-4789307.html"/>
        <a href="https://www.ilmessaggero.it/video/invista/memoriale_shoah_segre_speravo_non_ci_fosse_piu_spazio_razzismo_antisemitismo-4789137.html"/>
        <a href="https://www.ilmessaggero.it/politica/segre_lamorgese_sinagoga_linguaggio_odio_violenza-4855862.html"/>
        <a href="https://www.ilmessaggero.it/politica/salvini_segre_minacce_proiettile-4851737.html"/>
        <a href="https://www.ilmessaggero.it/italia/saluto_romano_reato_assolti_apologia_fascismo_imperia-4847745.html"/>
        <a href="https://www.ilmessaggero.it/latina/scritte_ingiuriose_sui_muri_classico_alighieri_arriva_la_polizia-4836680.html"/>
      </related>
    </article>
  </body>
</html>