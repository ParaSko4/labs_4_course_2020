<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/local/articles/0,7340,L-3773907,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="מענק של 62 מיליון שקל יינתן ל-108 מפעלי תעשייה ורשויות מקומיות עבור התייעלות אנרגטית"/>
    <meta property="og:description" content="זאב אלקין, השר להגנת הסביבה: &quot;אנו מוציאים לפועל בפעם השלישית את תוכנית המענקים, שנועדה לתמרץ את ההשקעות לייעול צריכת האנרגיה ולהפחתת הזיהום של מפעלים, עסקים ורשויות&quot;"/>
  </head>
  <body>
    <article>
      <h1>מענק של 62 מיליון שקל יינתן ל-108 מפעלי תעשייה ורשויות מקומיות עבור התייעלות אנרגטית</h1>
      <h2>זאב אלקין, השר להגנת הסביבה: "אנו מוציאים לפועל בפעם השלישית את תוכנית המענקים, שנועדה לתמרץ את ההשקעות לייעול צריכת האנרגיה ולהפחתת הזיהום של מפעלים, עסקים ורשויות"</h2>
      <address><time datetime="2019-11-18T00:00:00+00:00">18 Nov 2019</time> by <a rel="author">ליאור גוטמן</a></address>
      <p>משרדי הגנת הסביבה, הכלכלה והתעשייה והאנרגיה יעבירו מענקים בהיקף כספי של כ-62 מיליון שקל עבור התייעלות אנרגטית שתרשם ברשויות מקומיות ובעסקים.</p>
      <p>לטענת המשרדים, המענקים יינתנו ל-108 תוכניות שכוללות החלפת טכנולוגיות ישנות ולא יעילות במערכות חדשות וחסכוניות. בין המערכות שמוזכרות ניתן לציין תאורה, מיזוג, משאבות חום ואוויר, שאמורים יחדיו להוביל לחיסכון שנתי של כ-175 מיליון קילוואט/שעה, כמו גם יפחית גזי גזי חממה בתעשייה. התשלום הנוכחי הוא חלק מסך מענקים של כ- 300 מיליון שקל.</p>
      <figure>
        <img src="https://images1.calcalist.co.il/PicServer3/2018/03/13/802469/1NL.jpg"/>
        <figcaption>השר להגנת הסביבה ח"כ זאב אלקין <br/>צילום: עמית שעל</figcaption>
      </figure>
      <p>השר להגנת הסביבה, ח"כ זאב אלקין, אמר הבוקר ש"אנו מוציאים לפועל בפעם השלישית את תוכנית המענקים, שנועדה לתמרץ את ההשקעות לייעול צריכת האנרגיה ולהפחתת הזיהום של מפעלים, עסקים ורשויות. תוכנית זו משלבת את הקשר שבין חיסכון כספי בהיקפים של מיליוני שקלים בשנה בהוצאות על דלקים וחשמל, ותמיכה גם בפרויקטים ברשויות בעלות דירוג סוציו-אקונומי נמוך". שר הכלכלה והתעשייה, אלי כהן מחדד שאת הכסף שייחסך בחשבון החשמל של העירייה ניתן לתעל לטובת תוכניות נוספות, לרווחת תושבי העיר, ואילו שר האנרגיה יובל שטייניץ סיכם שבקרוב ייצא מקצה רביעי לקרן המענקים.</p>
    </article>
  </body>
</html>