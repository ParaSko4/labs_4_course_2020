<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vanityfair.it/beauty/make-up/2019/11/18/rossetti-famosi-film-serie-tv-iconici-star"/>
    <meta property="og:site_name" content="VANITY FAIR"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Make-up e cinema: i rossetti iconici delle attrici nei film e nelle serie tv"/>
    <meta property="og:description" content="Da quello di Holly Golightly in Colazione da Tiffany alla nuance mattone di Rachel in Friends passando per Big Little Lies, Wonder Woman e tanti altri"/>
  </head>
  <body>
    <article>
      <h1>Make-up e cinema: i rossetti iconici delle attrici nei film e nelle serie tv</h1>
      <address><time datetime="2019-11-18T00:00:00+00:00">18 Nov 2019</time> by <a rel="author" href="https://www.vanityfair.it/author/lscafati" target="_blank">Laura Scafati</a></address>
      <slideshow>
        <figure>
          <img src="https://images.vanityfair.it/wp-content/uploads/2019/11/11173803/audrey1-950x684.jpg"/>
        </figure>
        <figure>
          <img src="https://images.vanityfair.it/gallery/116419/Big/b42ddb8f-5ec8-497b-8625-6d0bff4efb23.jpg"/>
          <figcaption><b>Make-up: i rossetti delle star indossati nelle serie tv e nei film più iconici </b><br/>Audrey Hepburn, o meglio Holly Golightly in Colazione da Tiffany. Memorabile la scena in cui la protagonista si mette il rossetto mentre è sul taxi. Qual era? Il Super Lustrous di Revlon, numero 415, nella nuance Pink in the Afternoon. Un rosa delicato ed elegante. Come lei. </figcaption>
        </figure>
        <figure>
          <img src="https://images.vanityfair.it/gallery/116419/Big/21f789fb-3a8b-46f7-9ad5-dc0ef6f95e93.png"/>
          <figcaption><b>Make-up: i rossetti delle star indossati nelle serie tv e nei film più iconici </b><br/>Super Lustrous di Revlon, n°415, Pink in the Afternoon. Dal colore vibrante e dalla texture cremosa. </figcaption>
        </figure>
        <figure>
          <img src="https://images.vanityfair.it/gallery/116419/Big/54f6f9f4-d210-4a60-b92a-75f1ad4d95a8.jpg"/>
          <figcaption><b>Make-up: i rossetti delle star indossati nelle serie tv e nei film più iconici </b><br/>Elizabeth Taylor, o meglio Gloria Wandrous nel film <b>Butterfield 8</b>. Celebre la scena in cui l'attrice scatena la sua rabbia scrivendo sullo specchio con il suo rossetto. Qual era? Il numero 18, All-Day Lipstick, nella nuance Starlit Pink di Estée Lauder. </figcaption>
        </figure>
        <figure>
          <img src="https://images.vanityfair.it/gallery/116419/Big/e2ff3766-9f4c-4861-8582-fb671ce22250.png"/>
          <figcaption><b>Make-up: i rossetti delle star indossati nelle serie tv e nei film più iconici </b><br/>All-Day Lipstick di Estée Lauder, nuance Starlit Pink. </figcaption>
        </figure>
        <figure>
          <img src="https://images.vanityfair.it/gallery/116419/Big/a77d686b-29b6-45e7-af47-b934c3b53b8b.jpg"/>
          <figcaption><b>Make-up: i rossetti delle star indossati nelle serie tv e nei film più iconici </b><br/>Jennifer Aniston, o meglio Rachel della celebre serie tv <b>Friends</b>. Oltre al suo taglio, ad essere diventato famoso è anche la nuance del suo rossetto. Un nude tendente al mattone, tipicamente nineties. Il reale rossetto usato dall'attrice è Satin Lipstick, nella nuance Paramount di MAC Cosmetics. </figcaption>
        </figure>
        <figure>
          <img src="https://images.vanityfair.it/gallery/116419/Big/01ca0579-be2e-401c-be67-bfdb241f13a3.png"/>
          <figcaption><b>Make-up: i rossetti delle star indossati nelle serie tv e nei film più iconici </b><br/>MAC Cosmetics Satin Lipstick Paramount dalla formula cremosa, copertura modulabile da media a totale e finish satinato. <br/> </figcaption>
        </figure>
        <figure>
          <img src="https://images.vanityfair.it/gallery/116419/Big/a3f9b1ee-a13a-49ad-8062-3f8a2f23379d.jpg"/>
          <figcaption><b>Make-up: i rossetti delle star indossati nelle serie tv e nei film più iconici </b><br/>Reese Whiterspoon, o meglio Madeline in <b>Big Little Lies</b>. Il personaggio ultra glam della serie ha labbra sempre perfette e decise. «Abbiamo una borsa gigantesca di rossetti diversi» fa sapere a <a href="https://wwd.com/beauty-industry-news/beauty-features/big-little-lies-makeup-hbo-10808343/">WWD</a> la make-up artist Molly Stern che si è occupata del suo look nella serie. «Abbiamo usato di tutto tra Tom Ford Beauty e Revlon, ma il suo must rimane YSL Rouge Pur Couture 57».</figcaption>
        </figure>
        <figure>
          <img src="https://images.vanityfair.it/gallery/116419/Big/0083f799-db97-4531-a53d-319c2642e0c8.png"/>
          <figcaption><b>Make-up: i rossetti delle star indossati nelle serie tv e nei film più iconici </b><br/>YSL Rouge Pur Couture 57. Dalla texture idratante e dall'effetto setoso e ultra luminoso. </figcaption>
        </figure>
        <figure>
          <img src="https://images.vanityfair.it/gallery/116419/Big/bfa284dc-ae6a-4db4-8724-7ca77847267a.png"/>
          <figcaption><b>Make-up: i rossetti delle star indossati nelle serie tv e nei film più iconici </b><br/>Madelaine Petsch, ovvero Cherry Blossom della serie tv statunitense <b>Riverdale</b>. Il suo rossetto rosso fiammante è tra i più desiderati. Si chiama Red Velvet Matte Velvetines di Lime Crime. L'ha rivelato lei stessa a <a href="https://www.teenvogue.com/story/riverdale-madelaine-petsch-beauty-routine-contouring-tricks?mbid=partner_facebook_popsugar">Teen Vogue</a>. <br/><br/>Foto: instagram <a href="https://www.instagram.com/thecwriverdale/">@thecwriverdale </a></figcaption>
        </figure>
        <figure>
          <img src="https://images.vanityfair.it/gallery/116419/Big/1261cd26-2c30-4668-924f-be912e288759.png"/>
          <figcaption><b>Make-up: i rossetti delle star indossati nelle serie tv e nei film più iconici </b><br/>Red Velvet Matte Velvetines di Lime Crime. Rossetto liquido a lunga tenuta dal rosso intenso e vellutato. </figcaption>
        </figure>
        <figure>
          <img src="https://images.vanityfair.it/gallery/116419/Big/bbd82494-167d-4518-8083-e71d033f4327.jpg"/>
          <figcaption><b>Make-up: i rossetti delle star indossati nelle serie tv e nei film più iconici </b><br/>Gal Gadot, o meglio <b>Wonder Woman</b> nell'omonimo film. In attesa del secondo, in uscita nel 2020, possiamo riprovare a ricreare il look dell'eroina con i prodotti utilizzati dalla sua make-up artist, Sarah Brock e rivelati a <a href="https://people.com/style/gal-gadot-wonder-woman-beauty-look/">People.com</a>: prima un tocco di Chanel Rouge Coco Balm per ammorbidire le labbra, poi il No Lipstick Lipstick di Perricone MD. </figcaption>
        </figure>
        <figure>
          <img src="https://images.vanityfair.it/gallery/116419/Big/28437226-dec4-4678-a085-500b8daa20fa.jpg"/>
          <figcaption><b>Make-up: i rossetti delle star indossati nelle serie tv e nei film più iconici </b><br/>Rouge Coco Baume di Chanel. Un trattamento idratante per le labbra dalla consistenza morbida e ultra confortevole, che si fonde istantaneamente. Per un'applicazione quotidiana, facile e veloce.</figcaption>
        </figure>
        <figure>
          <img src="https://images.vanityfair.it/gallery/116419/Big/c0442e66-2f83-470b-8863-0bd5bc46aed6.png"/>
          <figcaption><b>Make-up: i rossetti delle star indossati nelle serie tv e nei film più iconici </b><br/>No Lipstick Lipstick di Perricone MD. Trattamento labbra nutriente che dona un leggero colorito roseo alle labbra. </figcaption>
        </figure>
        <figure>
          <img src="https://images.vanityfair.it/gallery/116419/Big/45a52588-892d-4d24-9e47-b7302eb53a10.png"/>
          <figcaption><b>Make-up: i rossetti delle star indossati nelle serie tv e nei film più iconici </b><br/>Dakota Johnson, o meglio Anastasia Steele in <b>50 sfumature di Nero</b>. Tante le nuance di rossetto utilizzate dalla protagonista per le varie scene del film, proprio come svelò, a suo tempo, la stessa make-up artist <a href="https://www.instagram.com/p/BQiola8jsV9/?taken-by=evelynenoraz">Evelyne Noraz su instagram</a>: MAC Retro Matte Lipstick Feels So Grand; ILIA lipstick Arabian Knights; Glossier Generation G Jam lip stain.<br/><br/>Foto: instagram <a href="https://www.instagram.com/p/BQiola8jsV9/?taken-by=evelynenoraz">@evelynenoraz</a></figcaption>
        </figure>
        <figure>
          <img src="https://images.vanityfair.it/gallery/116419/Big/d0fa089e-2c41-4045-95de-e297ca147df7.png"/>
          <figcaption><b>Make-up: i rossetti delle star indossati nelle serie tv e nei film più iconici </b><br/>Retro Matte Liquid Lipcolour di MAC Cosmetics. Tinta labbra dalla texture vellutata e con finitura matte. A lunga durata. </figcaption>
        </figure>
        <figure>
          <img src="https://images.vanityfair.it/gallery/116419/Big/d9fa759a-3fba-4d84-a020-763f3c3ccd19.png"/>
          <figcaption><b>Make-up: i rossetti delle star indossati nelle serie tv e nei film più iconici </b><br/>ILIA lipstick Arabian Knights. Rossetto dal potere idratante. </figcaption>
        </figure>
        <figure>
          <img src="https://images.vanityfair.it/gallery/116419/Big/74b7dfb3-8bd9-40d3-ac09-06e3899dd32c.png"/>
          <figcaption><b>Make-up: i rossetti delle star indossati nelle serie tv e nei film più iconici </b><br/>Angelina Jolie, o meglio Malefica in <b>Maleficent 2</b>. A spiccare sul look diafano e al tempo stesso intrigante della protagonista il rosso sanguigno delle sue labbra. Per ricreare lo stesso sorriso malefico? Usare il Matte Lipstick Red Russian firmato MAC. <br/><br/>foto: instagram <a href="https://www.instagram.com/maccosmeticsitalia/">@maccosmeticsitalia</a></figcaption>
        </figure>
        <figure>
          <img src="https://images.vanityfair.it/gallery/116419/Big/957f1472-251a-4e85-817a-4e54325bc469.jpg"/>
          <figcaption><b>Make-up: i rossetti delle star indossati nelle serie tv e nei film più iconici </b><br/>Matte Lipstick Russian Red di MAC Cosmetics, un rosso bluastro intenso. <br/><br/>Costa: 19,90 euro</figcaption>
        </figure>
        <figcaption>Make-up: i rossetti delle star indossati nelle serie tv e nei film più iconici</figcaption>
      </slideshow>
      <p>
        <b>Da quello di Holly Golightly in Colazione da Tiffany alla nuance mattone di Rachel in Friends passando per Big Little Lies, Wonder Woman e tanti altri</b>
      </p>
      <p>Le patite del film <b><i>Colazione da Tiffany</i></b> di certo non faticheranno a ricordare la scena in cui Holly Golightly, interpretata dalla celebre <b>Audrey Hepburn</b>, sale sul taxi e durante il tragitto apre il suo specchietto per assicurarsi una passata precisa di rossetto. Il colore utilizzato dall’attrice in quel momento? Il <i>Super Lustrous di Revlon</i>, n°415, nella nuance Pink in the Afternoon. Un rosa delicato ed elegante. Proprio come lei.</p>
      <p>E che cosa dire delle labbra vibranti e sempre perfette di Madeline, interpretata da <b>Reese Witherspoon</b>, una delle quattro protagoniste della fortunata serie <i><b>Big Little Lies</b></i>? Il suo tono di rossetto prediletto? È<i> YSL Rouge Pur Couture 57</i>. Parola della sua make-up artist che lo ha rivelato a <a href="https://wwd.com/beauty-industry-news/beauty-features/big-little-lies-makeup-hbo-10808343/">WWD.com</a>.</p>
      <p>Sono tante le scene, e in generale i film o le serie tv, in cui i look delle protagoniste diventano memorabili e celebri. <a href="https://www.vanityfair.it/beauty/capelli/2019/08/23/capelli-tagli-hairlook-piu-iconici-di-sempre">Così come accade per i tagli di capelli,</a> spesso riconoscibili e iconici – vedi il «taglio alla Rachel» sfoggiato da Jennifer Aniston in <i>Friends</i> o il caschetto con frangia di Uma Thurman in <i>Pulp Fiction</i> -, anche le labbra acquistano il loro ruolo principe scatenando, spesso, la ricerca di quell’<b>esatto tono di colore usato dall’attrice in questione</b>.</p>
      <p>Siamo andati a caccia di alcuni dei film e serie più famosi, da<i> Friends</i> a <i>50 sfumature di nero</i> passando per <i>Wonder Woman</i>, individuando le reali nuance di lipstick utilizzate. Pronte a replicare i look? </p>
      <related>
        <h4>LEGGI ANCHE</h4>
        <a href="https://www.vanityfair.it/beauty/capelli/2019/08/23/capelli-tagli-hairlook-piu-iconici-di-sempre"/>
        <a href="https://www.vanityfair.it/beauty/make-up/2019/11/02/make-up-trucco-trend-anni-2000-moda"/>
        <a href="https://www.vanityfair.it/beauty/make-up/2019/10/31/rossetto-nero-tendenze-makeup-autunno-2019-2020"/>
      </related>
    </article>
  </body>
</html>