<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698975/%D9%85%D9%82%D8%A7%D9%85-%D9%BE%DB%8C%D8%B4%DB%8C%D9%86-%D8%A2%D9%85%D8%B1%DB%8C%DA%A9%D8%A7%DB%8C%DB%8C-%D9%85%D8%B0%D8%A7%DA%A9%D8%B1%D9%87-%D8%A8%D8%A7-%D8%A7%DB%8C%D8%B1%D8%A7%D9%86-%D8%A8%D8%A7%DB%8C%D8%AF-%D9%88%D8%A7%D9%82%D8%B9%DB%8C-%D8%A8%D8%A7%D8%B4%D8%AF-%D9%86%D9%87-%D8%B9%DA%A9%D8%B3-%DB%8C%D8%A7%D8%AF%DA%AF%D8%A7%D8%B1%DB%8C"/>
    <meta property="og:site_name" content="عصر ايران"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="مقام پیشین آمریکایی: مذاکره با ایران باید واقعی باشد، نه عکس یادگاری"/>
    <meta property="og:description" content="مقام پیشین آمریکایی با بیان اینکه ایران و کره شمالی به نتیجه گفت‌وگوهای یکدیگر با واشنگتن نگاه می‌کنند، تاکید کرد که مذاکرات با تهران و پیونگ یانگ باید واقعی باشد نه برای عکس یادگاری."/>
  </head>
  <body>
    <article>
      <h1>مقام پیشین آمریکایی: مذاکره با ایران باید واقعی باشد، نه عکس یادگاری</h1>
      <address><time datetime="2019-11-18T00:00:00+00:00">18 Nov 2019</time> by <a rel="author">عصر ايران</a></address>
      <p>مقام پیشین آمریکایی با بیان اینکه ایران و کره شمالی به نتیجه گفت‌وگوهای یکدیگر با واشنگتن نگاه می‌کنند، تاکید کرد که مذاکرات با تهران و پیونگ یانگ باید واقعی باشد نه برای عکس یادگاری.</p>
      <figure>
        <img src="https://cdn.asriran.com/files/fa/news/1398/8/27/1038370_787.jpg"/>
      </figure>
      <p>به گزارش ایرنا؛ وندی شرمن نماینده دولت باراک اوباما رئیس جمهوری پیشین آمریکا در مذاکرات هسته‌ای با ایران دوشنبه‌شب در پیامی توئیتری نوشت: ایران و کره شمالی به همدیگر نگاه می‌کنند. کیم جونگ اون [رهبر کره شمالی] از دونالد ترامپ رسمیت و اعتبار دریافت کرد و اکنون خواسته‌های بیشتری دارد.</p>
      <p>شرمن افزود: روحانی عکس یادگاری توخالی را دید و نخواست که دنبال [گفت‌وگوی] تلفنی یادگاری برود. در هر دو مورد ضرورت مذاکرات واقعی وجود دارد. و اکنون وزیر دفاع [آمریکا] باید از نزدیک به کره شمالی بپردازد. اوضاع سختی است.</p>
      <p>دونالد ترامپ رئیس جمهوری آمریکا و کیم در نخستین دیدار خود به توافقی دو صفحه‌ای دست یافتند که به گفته بسیاری از تحلیلگران مبهم و خالی از نتایج عملی بود؛ از همین رو، دیدار دوم سران آمریکا و کره شمالی بی‌نتیجه پایان یافت.</p>
      <p>واشنگتن و پیونگ یانگ پس از سیزده دور مذاکرات پس از آن، هنوز به نتیجه‌ای مشخص دست نیافته‌اند و کره شمالی اعلام کرده است که هیچ امتیاز یک‌طرفه‌ای در مذاکرات نخواهد داد.</p>
      <p>رئیس جمهوری آمریکا روز یکشنبه در پیام توئیتری از رهبر کره شمالی خواست سریع‌تر اقدام کند و معامله را تمام کند. ترامپ در این توئیت اعلام کرد: من تنها کسی هستم که می توانم شما را به جایی که باید باشید،‌ برسانم.</p>
      <p>در حالی که پیونگ یانگ در مذاکرات هسته ای با آمریکا، در ازای توقف برنامه هسته‌ای خود خواستار لغو تحریم‌ها و تضمین‌های امنیتی است، واشنگتن تاکید دارد که پیونگ یانگ باید ابتدا قدم‌های اساسی را برای خلع سلاح هسته‌ای بردارد.</p>
    </article>
  </body>
</html>