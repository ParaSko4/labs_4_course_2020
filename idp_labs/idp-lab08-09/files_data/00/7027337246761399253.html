<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698916/%D8%A7%D9%81%D8%B4%D8%A7%DA%AF%D8%B1%DB%8C-%D9%85%D8%AF%D9%84-%D8%A2%D9%85%D8%B1%DB%8C%DA%A9%D8%A7%DB%8C%DB%8C-%D8%A7%D8%B2-%D8%B1%D9%88%D8%A7%D8%A8%D8%B7-%D9%88%DB%8C%DA%98%D9%87-%D8%A8%D8%A7-%D8%A8%D9%88%D8%B1%DB%8C%D8%B3-%D8%AC%D8%A7%D9%86%D8%B3%D9%88%D9%86"/>
    <meta property="og:site_name" content="عصر ايران"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="افشاگری مدل آمریکایی از &quot;روابط ویژه&quot; با بوریس جانسون"/>
    <meta property="og:description" content="یک تاجر و مدل سابق آمریکایی امروز (دوشنبه) به شبکه &quot;آی‌تی‌وی&quot; گفت، با بوریس جانسون در دورانی که شهردار لندن بوده و همسر داشته، &quot;رابطه بسیار ویژه‌ای&quot; داشته است."/>
  </head>
  <body>
    <article>
      <h1>افشاگری مدل آمریکایی از "روابط ویژه" با بوریس جانسون</h1>
      <address><time datetime="2019-11-18T00:00:00+00:00">18 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/27/1038261_718.jpg"/>
      </figure>
      <p>یک تاجر و مدل سابق آمریکایی امروز (دوشنبه) به شبکه "آی‌تی‌وی" گفت، با بوریس جانسون در دورانی که شهردار لندن بوده و همسر داشته، "رابطه بسیار ویژه‌ای" داشته است.</p>
      <p>به گزارش ایسنا، جنیفر آرکوری، مدل سابق و تاجر آمریکایی در پاسخ به سوالی درباره اینکه رابطه‌اش با بوریس جانسون، نخست‌وزیر انگلیس و شهردار سابق لندن چگونه رابطه‌ای بوده، اظهار کرد: «من به این سوال پاسخ نمی‌دهم اما می‌توان گفت رابطه بسیار ویژه‌ای میان ما وجود داشت.»</p>
      <p>به گزارش خبرگزاری اسپوتنیک، وی افزود، حدود یک هفته پیش تلاش کرده با جانسون تماس بگیرد اما اندکی پس از آنکه جانسون گوشی را برداشته، "مردی با لهجه چینی" شروع به صحبت کرده است. آرکوری در روزهای گذشته جانسون را به بی‌محلی به او از زمان تصدی نخست‌وزیری انگلیس متهم کرد.</p>
      <p>رسوایی در روابط آرکوری و جانسون از زمانی آغاز شد که روزنامه ساندی تایمز گزارش کرد، این مدل سابق آمریکایی و نخست‌وزیر انگلیس در زمانی که جانسون شهردار لندن بوده و هنوز از همسر سابقش جدا نشده بوده، با یکدیکر رابطه‌ای بسیار نزدیک داشته‌اند.</p>
      <p>این گزارش‌ها پس از آن منتشر شدند که جانسون به دادن برخی امتیازات غیرقانونی به آرکوری از جمله شرکت در مذاکرات تجاری محرمانه و پرداخت تسهیلاتی تا ۱۰۰ هزار پوند از سرمایه نهادهای دولتی متهم شد. جانسون و آرکوری هر دو بارها رابطه صمیمانه با یکدیگر را تکذیب کرده و تاکید داشته‌اند که از سرمایه‌های دولتی سوء استفاده نکرده‌اند.</p>
    </article>
  </body>
</html>