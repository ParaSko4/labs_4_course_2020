<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://trafficnews.bg/sport/tsitsipas-titlata-london-povtori-postizhenie-grigor-160796/"/>
    <meta property="og:site_name" content="trafficnews"/>
    <meta property="article:published_time" content="2019-11-18T00:45:00+00:00"/>
    <meta property="og:title" content="Циципас с титлата в Лондон, повтори постижение на Григор"/>
    <meta property="og:description" content="Гръцкият тенисист обърна Доминик Тийм в невероятен мач"/>
  </head>
  <body>
    <article>
      <h1>Циципас с титлата в Лондон, повтори постижение на Григор</h1>
      <h2>Гръцкият тенисист обърна Доминик Тийм в невероятен мач</h2>
      <address><time datetime="2019-11-18T00:45:00+00:00">18 Nov 2019, 00:45</time> by <a rel="author" href="https://trafficnews.bg/page/team/" target="_blank">Георги Анастасов</a></address>
      <p>Гръцкият тенисист Стефанос Циципас грабна най-голямата титла в кариерата си до момента. 21-годишният талант спечели трофея от заключителния турнир на оскемте най-добри през сезона в Лондон, след като на финала обърна Доминик Тийм с 6:7, 6:2, 7:6. В полуфинала Циципас срази и Роджър Федерер с 6:4, 6:3. Той повтори постижението на нашия Григор Димитров от 2017 година, като спечели престижната титла при дебютното си участие в надпреварата. Също така стана шестият най-млад шампион в турнира и първият от 2001 г. насам, когато трофеят отиде в ръцете на Лейтън Хюит.</p>
      <p>Финалът се превърна в истинско зрелище, като и двамата тенисисти направиха невероятни неща на корта. Тийм се оказа с по-здрави нерви в тайбрека на първия сет, но след това Циципас демонстрира нетипична за възрастта му психическа устойчивост. Той проби в началото на втория сет и след това записа още един пробир, за да изравни. В третия решителен сет отново поведе с пробив, но Тийм успя да го върне и да докара нещата до тайбрек. В него австриецът изравни до 4:4 от 1:4, но след това допусна грешка, от която Циципас се възползва максимално.</p>
      <related>
        <h4>Прочетете още</h4>
        <a href="https://trafficnews.bg/krimi/poreden-sluchai-nasilie-sikrets-izleze-naiave-161183/"/>
        <a href="https://trafficnews.bg/sport/zdravko-dimitrov-kolezha-zadalzhitelno-shte-imam-sreshta-161133/"/>
        <a href="https://trafficnews.bg/obshtestvo/vizhte-koi-sa-zarazenite-skumriia-i-sudzhuk-mozhe-da-ste-161184/"/>
        <a href="https://trafficnews.bg/obshtestvo/bdf-blokira-14-000-leva-dareniia-plovdivski-zatvornitsi-160979/"/>
      </related>
    </article>
  </body>
</html>