<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698955/%D8%AA%DA%A9%D8%B0%DB%8C%D8%A8-%D8%AE%D8%A8%D8%B1-%DA%AF%D8%B1%D9%88%DA%AF%D8%A7%D9%86%DA%AF%DB%8C%D8%B1%DB%8C-%D9%85%D8%A7%D9%85%D9%88%D8%B1-%D9%86%DB%8C%D8%B1%D9%88%DB%8C-%D8%A7%D9%86%D8%AA%D8%B8%D8%A7%D9%85%DB%8C-%D8%AF%D8%B1-%D8%AA%D9%87%D8%B1%D8%A7%D9%86"/>
    <meta property="og:site_name" content="عصر ايران"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="تکذیب خبر گروگانگیری مامور نیروی انتظامی در تهران"/>
    <meta property="og:description" content="معاون اجتماعی فرمانده انتظامی غرب استان تهران هرگونه خبر پیرامون گروگانگیری ماموران نیروی انتظامی و یا حمله به پاسگاه و کلانتری‌های غرب استان را تکذیب کرد."/>
  </head>
  <body>
    <article>
      <h1>تکذیب خبر گروگانگیری مامور نیروی انتظامی در تهران</h1>
      <address><time datetime="2019-11-18T00:00:00+00:00">18 Nov 2019</time> by <a rel="author">عصر ايران</a></address>
      <p>معاون اجتماعی فرمانده انتظامی غرب استان تهران هرگونه خبر پیرامون گروگانگیری ماموران نیروی انتظامی و یا حمله به پاسگاه و کلانتری‌های غرب استان را تکذیب کرد.</p>
      <p>سرهنگ مهدی سرپناه در گفت‌وگو با خبرنگار تسنیم در بهارستان، با اشاره به شایعات و اخبار کذب در مورد گروگانگیری ماموران ناجا اظهار داشت: هیچ یک از پاسگاه ها و کلانتری‌های نیروی انتظامی به دست اغتشاشگران نیفتاده و چنین اخباری کذب است.</p>
      <p>وی افزود: تمامی شهرستان‌های غرب استان تهران در کنترل نیروی انتظامی است و با اشرافیت کامل نقاط و مراکز حساس را کنترل و رصد می‌کنیم.</p>
      <p>معاون اجتماعی فرمانده انتظامی غرب استان تهران همچنین بیان کرد: هیچ گونه اغماضی با آشوبگران در کار نیست و برهم زنندگان نظم عمومی جامعه با برخورد مقتدرانه پلیس روبرو خواهند بود.</p>
    </article>
  </body>
</html>