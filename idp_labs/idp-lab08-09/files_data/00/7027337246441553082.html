<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698904/%D9%86%DB%8C%D8%B1%D9%88%D9%87%D8%A7%DB%8C-%D8%B3%D9%88%D8%B1%DB%8C%D9%87-%D8%AF%D9%85%D9%88%DA%A9%D8%B1%D8%A7%D8%AA%DB%8C%DA%A9-%D8%AA%D8%B1%DA%A9%DB%8C%D9%87-%D8%A8%D9%87-%D8%AA%D9%88%D8%A7%D9%81%D9%82-%D8%A2%D8%AA%D8%B4%E2%80%8C%D8%A8%D8%B3-%D9%BE%D8%A7%DB%8C%D8%A8%D9%86%D8%AF-%D9%86%DB%8C%D8%B3%D8%AA"/>
    <meta property="og:site_name" content="عصر ايران"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="نیروهای سوریه دموکراتیک: ترکیه به توافق آتش‌بس پایبند نیست"/>
    <meta property="og:description" content="نیروهای سوریه دموکراتیک (قسد) امروز (دوشنبه) اعلام کردند، نیروهای ترکیه و گروه‌های همپیمان با این کشور همچنان به روستاهای شهر &quot;تل تمر&quot; حمله می‌کنند و به توافق آتش‌بس پایبند نیستند."/>
  </head>
  <body>
    <article>
      <h1>نیروهای سوریه دموکراتیک: ترکیه به توافق آتش‌بس پایبند نیست</h1>
      <address><time datetime="2019-11-18T00:00:00+00:00">18 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/27/1038221_619.jpg"/>
      </figure>
      <p>نیروهای سوریه دموکراتیک (قسد) امروز (دوشنبه) اعلام کردند، نیروهای ترکیه و گروه‌های همپیمان با این کشور همچنان به روستاهای شهر "تل تمر" حمله می‌کنند و به توافق آتش‌بس پایبند نیستند.</p>
      <p>به گزارش ایسنا، روزنامه الیوم السابع نوشت، سخنگوی نیروهای سوریه دموکراتیک تصریح کرد:نیروهای ترکیه و گروه‌های همپیمان آنها از زمان توافق آتش‌بس بر ۶۰ روستا کنترل یافته‌اند.</p>
      <p>پیش از این نیروهای سوریه دموکراتیک اعلام کردند که به توافقی با روسیه و ترکیه برای توقف عملیات نظامی در منطقه تل تمر در حومه حسکه دست یافتند.</p>
      <p>در همین راستا، دیده‌بان حقوق بشر سوریه گزارش داد، نیروهای ترکیه و همپیمانان‌ آنها از عقب نشینی نیروهای سوریه دموکراتیک از صومعه‌های "شرکراک" واقع در شمال شهر رقه بهره‌برداری کرده و با به کار گیری خودروها و تجهیزات نظامی و لجستیک بر این صومعه‌ها که قرار بود به روسیه تحویل داده شود، کنترل یافتند.</p>
    </article>
  </body>
</html>