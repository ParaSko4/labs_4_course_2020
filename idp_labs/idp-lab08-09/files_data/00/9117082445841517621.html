<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primocanale.it/notizie/droga-nascosta-nei-boschi-maxi-operazione-in-liguria-sedici-arresti-213382.html"/>
    <meta property="og:site_name" content="Primocanale.it"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Droga nascosta nei boschi, maxi operazione in Liguria: sedici arresti"/>
    <meta property="og:description" content="SESTRI LEVANTE - Sedici arresti e oltre un kg di droga sequestrato è il bilancio dell'operazione denominata &quot;Volpi dei Balcani&quot; condotta dai carabinieri, coordinati dal sostituto procuratore Federico Manotti, e iniziata due anni fa."/>
  </head>
  <body>
    <article>
      <h6 class="kicker">Lo stupefacente veniva conservato all'interno di contenitori stagni</h6>
      <h1>Droga nascosta nei boschi, maxi operazione in Liguria: sedici arresti</h1>
      <address>
        <time datetime="2019-11-18T00:00:00+00:00">18 Nov 2019</time>
      </address>
      <figure>
        <img src="https://www.primocanale.it/immagininews/thumbs/213382-420x236.jpg"/>
      </figure>
      <p><b>SESTRI LEVANTE - </b><b>Sedici arresti e oltre un kg di droga sequestrato è il bilancio dell'operazione denominata "Volpi dei Balcani"</b> condotta dai carabinieri, coordinati dal sostituto procuratore Federico Manotti, e iniziata due anni fa.</p>
      <p><b>Questa mattina gli ultimi 6 arresti, quattro albanesi e due italiani residenti nel Tigullio.</b> "La droga veniva nascosta nei boschi - hanno spiegato il comandante provinciale dell'Arma Gianluca Feroce e il comandante della compagnia di Sestri Levante capitano Luca Mechilli- all'interno di contenitori stagni che venivano prelevati per le consegne giornaliere di cocaina, eroina e marjuana sul mercato di Sestri Levante, Casarza Ligure, Lavagna e nell'entroterra con clienti locali tra i quali artigiani, commercianti, imprenditori".</p>
      <p><b>Dieci gli arresti durante le indagini partite nel marzo del 2017</b> con l'arresto dell'albanese Taulan Hoxaj e poi a seguire di altri nove nei mesi scorsi per poi giungere al blitz nelle case degli ultimi sei a S.Colombano Certenoli, Leivi, Borzonasca.</p>
    </article>
  </body>
</html>