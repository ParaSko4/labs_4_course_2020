<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telepolis.pl/wiadomosci/fintech/getin-noble-bank-wprowadza-blyskawiczne-przelewy-na-telefon-blik"/>
    <meta property="og:site_name" content="Telepolis"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Getin Noble Bank wprowadza błyskawiczne przelewy na telefon BLIK"/>
    <meta property="og:description" content="Aplikacja mobilna Getin Noble Banku zyskuje nową funkcję, z której szczególnie zadowoleni będą fani usługi BLIK. Bank uruchamia błyskawiczne przelewy na numer telefonu BLIK, co umożliwia przelewanie środków bez konieczności posiadania numeru konta odbiorcy - wystarczy numer telefonu. "/>
  </head>
  <body>
    <article>
      <h1>Getin Noble Bank wprowadza błyskawiczne przelewy na telefon BLIK</h1>
      <address><time datetime="2019-11-18T00:00:00+00:00">18 Nov 2019</time> by <a rel="author">Mieszko</a></address>
      <p>
        <b>Aplikacja mobilna Getin Noble Banku zyskuje nową funkcję, z której szczególnie zadowoleni będą fani usługi BLIK. Bank uruchamia błyskawiczne przelewy na numer telefonu BLIK, co umożliwia przelewanie środków bez konieczności posiadania numeru konta odbiorcy - wystarczy numer telefonu. </b>
      </p>
      <p>Przelewy są darmowe i docierają do odbiorcy <b>w tym samym momencie</b>, bez względu na porę dnia, weekend czy święto. </p>
      <p>Dzięki nowej funkcji darmowych przelewów na telefon BLIK, klienci banku będą mogli wykonywać przelewy w jeszcze łatwiejszy sposób. Wystarczy <b>wybrać w aplikacji funkcję BLIK</b>, a następnie opcję przelewu na telefon. W kolejnym kroku, <b>zamiast numeru rachunku</b> wystarczy podać lub wybrać z listy kontaktów<b> numer telefonu</b> komórkowego odbiorcy. Przelew dotrze do odbiorcy natychmiast. </p>
      <related>
        <h4>Zobacz: </h4>
        <a href="https://www.telepolis.pl/wiadomosci/fintech/swiateczne-zakupy-z-blikiem-kampania-reklamowa"/>
        <a href="https://www.telepolis.pl/wiadomosci/taryfy-promocje-uslugi/od-dzis-w-play24-wygodnie-oplacisz-fakture-za-pomoca-apple-pay-google-pay-lub-blik"/>
      </related>
      <p>Żeby natomiast odbierać przelewy BLIK, należy powiązać swój numer telefonu z numerem rachunku bankowego w aplikacji mobilnej. Jednorazowy oraz <b>dzienny limit </b>przelewów BLIK na telefon wynosi <b>500 zł</b>. </p>
      <p>Oprócz funkcji związanych z BLIKIEM Getin Noble Bank proponuje swoim klientom rozwiązania Getin Phone, czyli połączenie z infolinią jednym kliknięciem jako zweryfikowany użytkownik oraz Sejf, czyli usługę umożliwiającą dowolne blokowanie i odblokowywanie środków na rachunku. </p>
      <p>Obecnie <b>przelewy na numer</b> telefonu BLIK <b>dostępne są już w 8 bankach</b>.</p>
      <related>
        <h4>Zobacz: </h4>
        <a href="https://www.telepolis.pl/wiadomosci/fintech/blik-platnosci-zblizeniowe-mastercard"/>
        <a href="https://www.telepolis.pl/wiadomosci/fintech/platnosciami-blik-za-ubezpieczenia-sieci-generali"/>
      </related>
      <p>Źródło tekstu: BLIK</p>
      <related>
        <h4>Czytaj więcej na ten temat</h4>
        <a href="https://www.telepolis.pl/wiadomosci/fintech/swiateczne-zakupy-z-blikiem-kampania-reklamowa"/>
        <a href="https://www.telepolis.pl/wiadomosci/fintech/blik-zyskuje-globalna-popularnosc-dzieki-partnerstwu-z-ppro"/>
        <a href="https://www.telepolis.pl/wiadomosci/fintech/blik-platnosci-zblizeniowe-mastercard"/>
        <a href="https://www.telepolis.pl/wiadomosci/fintech/z-banku-do-banku-gwiazdy-promuja-przelewy-na-telefon-blik"/>
        <a href="https://www.telepolis.pl/wiadomosci/fintech/blik-wyniki-1h2019-2q2019"/>
      </related>
    </article>
  </body>
</html>