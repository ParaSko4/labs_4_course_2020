<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/airbus-castiga-un-acord-de-16-miliarde-de-dolari-din-partea-emirates-pentru-50-de-aeronave-18592206"/>
    <meta property="og:site_name" content="BusinessMagazin"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Airbus câştigă un acord de 16 miliarde de dolari din partea Emirates, pentru 50 de aeronave"/>
    <meta property="og:description" content="Airbus a primit o comandă în valoare de 16 miliarde de dolari, pentru 50 de aeronave, din partea companiei aeriene Emirates din Dubai, care îşi continuă expansiunea internaţională, anunţă BBC."/>
  </head>
  <body>
    <article>
      <h1>Airbus câştigă un acord de 16 miliarde de dolari din partea Emirates, pentru 50 de aeronave</h1>
      <address><time datetime="2019-11-18T00:00:00+00:00">18 Nov 2019</time> by <a rel="author" href="https://www.businessmagazin.ro/autor/dorin-oancea" target="_blank">Dorin Oancea</a></address>
      <h3>Airbus câştigă un acord de 16 miliarde de dolari din partea Emirates, pentru 50 de aeronave</h3>
      <p>Airbus a primit o comandă în valoare de 16 miliarde de dolari, pentru 50 de aeronave, din partea companiei aeriene Emirates din Dubai, care îşi continuă expansiunea internaţională, anunţă BBC.</p>
      <p>Comanda pentru A350-900 XWBs este primul mare contract anunţat în cadrul Dubai Air Show 2019.</p>
      <p>Aripile aparatelor A350 sunt fabricate în Marea Britanie, iar motoarele sunt fabricate de Rolls-Royce.</p>
      <p>Emirates a declarat că a fost în discuţii cu Boeing, pentru cumpărarea mai multor aeronave.</p>
      <p>Directorul executiv al companiei aeriene, şeicul Ahmed bin Saeed Al Maktoum, a declarat că A350 va permite Emirates să-şi extindă zborurile de lungă durată. Prima dintre aeronavele A350, care zboară până la 15 ore şi transportă 350 de pasageri, va fi livrată în 2023.</p>
      <p>Este posibil ca Emirates să beneficieze de o reducere a preţului de listă de 16 miliarde de dolari din cauza dimensiunii comenzii.</p>
      <p>"Este o veste foarte bună pentru Airbus", a declarat, în cadrul conferinţei de presă, directorul general al gigantului aerospaţial european, Guillaume Faury. El a adăugat că nu decizia de la începutul acestui an de a pune capăt producţiei de A380 nu va fi schimbată.</p>
      <p>Şeicul Ahmed a spus că discuţiile continuă cu Boeing, totul fiind posibil, inclusiv atunci când gigantul aerospaţial american îşi va rezolva problemele legate de 737 Max, momentan consemnate la sol după două accidente.</p>
      <p>Emirates a spus anterior că ar putea cumpăra 40 de aparate Boeing 787 Dreamliners, dar încă nu a confirmat comanda.</p>
    </article>
  </body>
</html>