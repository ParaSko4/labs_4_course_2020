<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.monitor.si/novica/samsung-prenasa-proizvodnjo-na-kitajske-podizvajalce/194230/?utm_source=feed&amp;utm_medium=rss"/>
    <meta property="og:site_name" content="Monitor"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Samsung prenaša proizvodnjo na kitajske podizvajalce"/>
    <meta property="og:description" content="Samsung bo za lažji boj s kitajskimi konkurenti tja preselil petino svoje proizvodnje."/>
  </head>
  <body>
    <article>
      <h1>Samsung prenaša proizvodnjo na kitajske podizvajalce</h1>
      <address>
        <time datetime="2019-11-18T00:00:00+00:00">18 Nov 2019</time>
      </address>
      <p>
        <b>Samsung bo za lažji boj s kitajskimi konkurenti tja preselil petino svoje proizvodnje.</b>
      </p>
      <figure>
        <img src="https://www.monitor.si/media/monitor/slike/novice/2019/november/__1200/kitajska_tovarna.jpg"/>
      </figure>
      <p>V zadnjih letih se na trgu pametnih telefonov najhitreje vzpenjajo kitajski proizvajalci, predvsem Huawei in Xiaomi, a tudi drugi, nam manj znani. Samsung je svojo lastno proizvodnjo sicer preselil iz kitajske (tam so zadnjo tovarno zaprli oktobra), sedaj pa naj bi proizvodnjo nekaterih cenejših telefonov prenesli podizvajalcem. Omenja se proizvajalec Wingtech ki mu naj bi zaupali proizvodnjo modelov Galaxy A. S tem računajo, da naj bi lažje konkurirali vse močnejšim kitajskim konkurentom.</p>
      <p>Kritiki sicer pravijo, da gre za tvegano potezo, saj lahko pride do padca pri zagotavljanju kakovosti, hkrati naj bi od tega imeli največ ravno podizvajalci. Slednji (denimo omenjeni Wingtech) že tako ali tako izdelujejo tudi telefone Huaweija in Xiaomija. Po neuradnih raziskavah naj bi ti podizvajalci imeli od 10 do 15% nižje nabavne cene komponent, Wingtech naj bi nekatere dele dobil za kar 30% nižjo ceno kot jih dobi Samsung za svoje tovarne v Vietnamu. Ti Samsungovi telefoni naj bi bili namenjeni predvsem jugovzhodni Aziji in Južni Ameriki.</p>
      <ul>
        <li>
          <a href="https://www.monitor.si/novica/najvecja-tovarna-za-telefone-na-svetu/186396/">Največja tovarna za telefone na svetu</a>
        </li>
      </ul>
      <figure>
        <img src="https://www.monitor.si/media/monitor/slike/novice/2019/marec/__1200/galaxys10.jpg"/>
      </figure>
    </article>
  </body>
</html>