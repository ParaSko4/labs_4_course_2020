<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ecotown.com.ua/news/U-Syevyeredonetsku-pobuduyut-sonyachnu-stantsiyu-potuzhnistyu-1-MVt-/"/>
    <meta property="og:site_name" content="Eco Town"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="У Сєвєродонецьку побудують сонячну станцію потужністю 1 МВт"/>
    <meta property="og:description" content="У Сєвєродонецьку побудують на промислових землях сонячну електростанцію потужністю 1МВт."/>
  </head>
  <body>
    <article>
      <h1>У Сєвєродонецьку побудують сонячну станцію потужністю 1 МВт</h1>
      <address><time datetime="2019-11-18T00:00:00+00:00">18 Nov 2019</time> by <a rel="author">Наталя Яковлєва</a></address>
      <p>У Сєвєродонецьку побудують на промислових землях сонячну електростанцію потужністю 1МВт.</p>
      <p>СЕС займатиме 6,9 га та буде складатися з 3570 панелей типу Sun 60P 280W з полікристалічними фотоелектричними елементами, передає <a href="http://svsever.lg.ua/2019/11/v_2020_godu_v_severodonecke_dolzhna_zarabotat_solnechnaya_elektrostanciya">svsever.lg.ua</a>.</p>
      <p>Станцію встановлять на двох земельних ділянках комунальної власності розташованих південніше проммайданчика ТОВ "НВО "Сєвєродонецький Склопластик". Договори оренди земельних ділянок укладені з ТОВ "Солар Енерджі груп інновейшн".</p>
      <p>Електроенергія після перетворення до напруги 6 КВ буде подаватися в енергосистему. СЕС обслуговуватимуть 7 працівників.</p>
      <p>Сонячну станцію – першу чергу об’єкту - планують ввести в експлуатацію в 2020 році.</p>
      <p>Передбачається, що до 2025 року потужність СЕС зросте до 5 МВт.</p>
      <p>ТОВ "Солар Енерджі груп інновейшн" було зареєстроване у Сєвєродонецьку Олегом та Єгором Грорячевими 1 серпня 2018 року.</p>
    </article>
  </body>
</html>