<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/sefove-parlamentu-zemi-v4-budou-hodnotit-30-let-po-padu-komunismu/1822263?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-18T00:05:00+00:00"/>
    <meta property="og:title" content="Šéfové parlamentů zemí V4 budou hodnotit 30 let po pádu komunismu"/>
    <meta property="og:description" content="Praha - Pád komunismu v roce 1989 a následný vývoj v postsocialistických zemích budou tématy, o nichž dnes budou v sídle Senátu mluvit šéfové parlamentů zemí visedrádské čtyřky. Setkání se koná při příležitosti 30. výročí sametové revoluce v někdejším Československu."/>
  </head>
  <body>
    <article>
      <h1>Šéfové parlamentů zemí V4 budou hodnotit 30 let po pádu komunismu</h1>
      <address><time datetime="2019-11-18T00:05:00+00:00">18 Nov 2019, 00:05</time> by <a rel="author" href="http://www.ctk.cz/" target="_blank">ČTK</a></address>
      <p>Praha - Pád komunismu v roce 1989 a následný vývoj v postsocialistických zemích budou tématy, o nichž dnes budou v sídle Senátu mluvit šéfové parlamentů zemí visedrádské čtyřky. Setkání se koná při příležitosti 30. výročí sametové revoluce v někdejším Československu.</p>
      <p>Představitelé parlamentů Česka, Slovenska, Polska a Maďarska se sešli už v neděli, aby slavnostně v Národním muzeu zahájili výstavu Sametová revoluce a multimediální expozici Momenty 20. století.</p>
      <p>Předseda českého Senátu Jaroslav Kubera, předseda maďarského Národního shromáždění László Köver, předsedkyně polského Sejmu Elzbieta Witek, místopředseda polského Senátu Bogdan Borusewicz a místopředseda slovenské Národní rady Martin Klus v neděli večer položili kytici u Památníku 17. listopadu na Národní třídě. Následně se zúčastnili koncertu v divadle Hybernia, který pořádal předseda Sněmovny Radek Vondráček.</p>
    </article>
  </body>
</html>