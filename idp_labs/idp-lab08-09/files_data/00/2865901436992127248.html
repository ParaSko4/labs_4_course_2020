<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/normalno-je-da-vec-razmisljamo-o-bajernu/342797"/>
    <meta property="og:site_name" content="MozzartSport"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Normalno je da već razmišljamo o Bajernu"/>
    <meta property="og:description" content="Golman crveno-belih Zoran Popović, ipak, tvrdi da je svima u mislima"/>
  </head>
  <body>
    <article>
      <h1>Normalno je da već razmišljamo o Bajernu</h1>
      <h2>Golman crveno-belih Zoran Popović, ipak, tvrdi da je svima u mislima</h2>
      <address>
        <time datetime="2019-11-18T00:00:00+00:00">18 Nov 2019</time>
      </address>
      <p>Niz pobeda Crvene zvezde na domaćoj sceni prekinut je u Ivanjici, pred prvenstvenu pauzu, a u crveno-belom taboru očekuju da duel sa Mačvom u Kupu Srbije, koji se igra u sredu od 18 časova, bude početak nove serije pobeda.<br/><b>„U Zvezdi su ciljevi uvek najviši, ove sezone ćemo težiti da osvojimo duplu krunu tako da smo maksimlano koncentrisani na duel sa Mačvom koja je ostala naš dužnik u Kupu Srbije. Igramo na našem stadionu, očekujem da ćemo uz pomoć navijača, koje ovom prilikom pozivam da nas podrže u što većem broju kako bismo ostvarili novu pobedu i bar što se tiče kupa uspešno završiti jesenji deo. Svesni smo da je kup specifično takmičenje, da su u 90 minuta svakakva iznenađenja moguća. Znamo kvalitet rivala jer smo igrali nedavno sa njima u šampionatu tako da se temeljno pripremamo za meč“, rekao</b> je golman crveno-belih Zoran Popović.</p>
      <p>I odmah naglašava da su svi svesni težine i izazova u narednom periodu.<br/><b>„Normalno je da se razmišlja i o Radničkom, Bajernu i svemu što nam predstoji, ali baš zbog toga koncentracija je samo na Mačvi. Znamo koliko je opasno da se “preskaču protivnici” i baš zbog toga ulazimo punom snagom u kup utakmici kako bismo pobedom otvorili, svi očekujemo, dobru seriju u finišu polusezone i podigli nivo samopouzdanja i atmosfere“.</b></p>
      <p><b>Popović </b>koristi svaku priliku koju mu pruža <b>Vladan Milojević,</b> uspešno je odmenio Milana Borjana na pet utakmica, četiri u prvenstvu i u prvom kolu Kupa protiv Trepče i u 450 minuta primio je samo dva gola, protiv Rada i TSC a ostvario stopostotan učinak.<br/><b>„Zvezda mora da ima tri kvalitetna golmana i naš posao je da uvek budemo spremni da odradimo naš posao maksimalno kvalitetno. Ko god bude izmedju stativa uvren sam da će uspešno odraditi posao“.</b></p>
    </article>
  </body>
</html>