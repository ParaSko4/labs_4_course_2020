<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ruporzt.com.ua/oblasni_novini/134715-na-zhitomirschin-golovu-tendernogo-komtetu-rayvddlu-osvti-obvinuvachuyut-u-sluzhbovy-nedbalost.html"/>
    <meta property="og:site_name" content="Рупор Житомира"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="На Житомирщині голову тендерного комітету райвідділу освіти обвинувачують у службовій недбалості"/>
    <meta property="og:description" content="Новоград-Волинською місцевою прокуратурою затверджено та скеровано до суду обвинувальний акт у кримінальному провадженні стосовно голови тендерного комітету відділу освіти одного з районів, за ч. 2 ст. 367 КК України (службова недбалість, тобто невиконання або неналежне виконання службовою особою своїх службових обов'язків, що спричинило тяжкі наслідки державним інтересам).За версією слідства, голова тендерного комітету, будучи службовою особою, наділеною організаційно-розпорядчими функціями, не використала об'єктивну можливість щодо ініціювання на засіданнях тендерного комітету питання відміни процедури закупівлі через невідповідність тендерної документації Закону України «Про публічні закупівлі».Також нею не було вивчено цінові пропозиції для визначення оптимальної вартості комп’ютерного обладнання, яке закуплялося для загальноосвітньої школи.Унаслідок таких дій на закупівлю 45 одиниць комп’ютерної техніки для школи переможцю торгів було безпідставно перераховано із бюджету 1,2 млн грн.Додаткові обставини справи:…"/>
  </head>
  <body>
    <article>
      <h1>На Житомирщині голову тендерного комітету райвідділу освіти обвинувачують у службовій недбалості</h1>
      <address>
        <time datetime="2019-11-18T00:00:00+00:00">18 Nov 2019</time>
      </address>
      <p>Новоград-Волинською місцевою прокуратурою затверджено та скеровано до суду обвинувальний акт у кримінальному провадженні стосовно голови тендерного комітету відділу освіти одного з районів, за ч. 2 ст. 367 КК України (службова недбалість, тобто невиконання або неналежне виконання службовою особою своїх службових обов'язків, що спричинило тяжкі наслідки державним інтересам).<br/><br/>За версією слідства, голова тендерного комітету, будучи службовою особою, наділеною організаційно-розпорядчими функціями, не використала об'єктивну можливість щодо ініціювання на засіданнях тендерного комітету питання відміни процедури закупівлі через невідповідність тендерної документації Закону України «Про публічні закупівлі».<br/><br/>Також нею не було вивчено цінові пропозиції для визначення оптимальної вартості комп’ютерного обладнання, яке закуплялося для загальноосвітньої школи.<br/>Унаслідок таких дій на закупівлю 45 одиниць комп’ютерної техніки для школи переможцю торгів було безпідставно перераховано із бюджету 1,2 млн грн.<br/><br/>Додаткові обставини справи: тендерним комітетом районного відділу освіти із приватним підприємцем міста Києва, як переможцем конкурсних торгів, протягом 2016 та 2017 років було укладено два договори на постачання 23 комп’ютерів та 22 ноутбуків для школи на загальну суму 3,1 млн грн.<br/><br/>Досудове розслідування, під процесуальним керівництвом Новоград-Волинської місцевої прокуратури, проводило місцеве відділення поліції.<br/>Публічне обвинувачення у суді здійснюватиме Новоград-Волинська місцева прокуратура.</p>
    </article>
  </body>
</html>