<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vanityfair.it/sport/altri-sport/2019/11/18/jannik-sinner-e-le-altre-giovani-speranze-dello-sport-azzurro"/>
    <meta property="og:site_name" content="VANITY FAIR"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Jannik Sinner e le altre giovani speranze dello sport azzurro"/>
    <meta property="og:description" content="Da Giorgia Villa a Lorenzo Dalla Porta passando per il tennista Sinner, campione a Milano di Next Generation. Ci sono tanti talenti nello sport italiano"/>
  </head>
  <body>
    <article>
      <h1>Jannik Sinner e le altre giovani speranze dello sport azzurro</h1>
      <address><time datetime="2019-11-18T00:00:00+00:00">18 Nov 2019</time> by <a rel="author" href="https://www.vanityfair.it/author/cpizzimenti" target="_blank">Chiara Pizzimenti</a></address>
      <slideshow>
        <figure>
          <img src="https://images.vanityfair.it/wp-content/uploads/2019/11/11184700/sinner-landscape-950x684.jpg"/>
        </figure>
        <figure>
          <img src="https://images.vanityfair.it/gallery/116489/Big/49d086cf-b14d-4421-ad1d-f8a260a67a0b.jpg"/>
          <figcaption><b>Jannik Sinner</b><br/>«È sicuramente la prossima stella». Il giudizio di Novak Djokovic su Jannik Sinner è un biglietto da visita che vale oro. L’altoaesino è senza dubbio una delle grandi speranze dello sport azzurro già incoronato anche da Roger Federer oltre che da Djokovic, due dei quattro giocatori, insieme a Nadal e Murray, che si sono alternati al numero uno della classifica mondiale dal 2004 a oggi, da quando Sinner aveva appena tre anni. Questi campioni sono vicini all’appendere la racchetta al chiodo e Sinner è il futuro, il più giovane entrato nella classifica dei migliori al mondo.<cite>Getty Images</cite></figcaption>
        </figure>
        <figure>
          <img src="https://images.vanityfair.it/gallery/116489/Big/c40f3b45-12e9-48ed-a9a3-91c45a0e1ec5.jpg"/>
          <figcaption><b>Filippo Tortu</b><br/>Filippo Tortu, classe 1998, è già l’italiano più veloce di sempre: 9 e 99 sui 100 metri e una finale mondiale da unico atleta non di colore.  La sua corsa punta dritta verso Tokyo allenato dal padre e guidando la spedizione azzurra all’Olimpiade.  <cite>Getty Images</cite></figcaption>
        </figure>
        <figure>
          <img src="https://images.vanityfair.it/gallery/116489/Big/79bf66f8-42a4-4371-9e02-1195b1c49ca1.jpg"/>
          <figcaption><b>Giorgia Villa</b><br/>A Tokyo 2020 ci sarà anche Giorgia Villa, la capitana delle Fate della ginnastica artistica che hanno vinto il bronzo ai Mondiali di Stoccarda. Classe 2003 va alle sue prime olimpiadi avendo già trionfato in quelle giovanili e a livello europeo. È il simbolo dei sacrifici che fanno le ginnaste, via da casa a 11 anni per inseguire un sogno.  <cite>Getty Images</cite></figcaption>
        </figure>
        <figure>
          <img src="https://images.vanityfair.it/gallery/116489/Big/97365931-0cf9-4f33-97b2-f16a2ff0fc2c.jpg"/>
          <figcaption><b>Benedetta Pilato</b><br/>Ha già ottenuto un’affermazione internazionale da brividi Benedetta Pilato. Ha pianto nella vasca del mondiale di nuoto 2018 di Gwangju felice e incredula per una medaglia d’argento nei 50 rana ad appena 14 anni. Non è la sola speranza del nuoto azzurro, ma così giovane, la tarantina che va bene a scuola ha davanti ben più dei giochi giapponesi.  <cite>Getty Images</cite></figcaption>
        </figure>
        <figure>
          <img src="https://images.vanityfair.it/gallery/116489/Big/589142f5-b52d-40d9-9f12-74bb9e42cfc1.jpg"/>
          <figcaption><b>Chiara Pellacani</b><br/>Stesso discorso per Chiara Pellacani 17enne romana che nei tuffi può prendere il posto che è stato di Tania Cagnotto. Non ha ancora il pass per Tokyo, ma, a livello europeo, ha già due ori in bacheca nel sincro. Il suo tecnico, Domenico Rinaldi, l’ha notata a un campo estivo dove si tuffava per gioco, ma già si vedeva il potenziale.  Frequenta il Liceo Sportivo all’interno dell’Acqua Acetosa, a 200 metri dalla piscina e dalla palestra.<cite>Getty Images</cite></figcaption>
        </figure>
        <figure>
          <img src="https://images.vanityfair.it/gallery/116489/Big/c50b03bf-5fbc-4652-a54f-b7926b9f65d8.jpg"/>
          <figcaption><b>Lorenzo Dalla Porta</b><br/>C’è un talento all’orizzonte anche nel motomondiale. Lorenzo Dalla Porta si è appena laureato campione nella Moto3 a quindici anni dall’ultimo successo di un altro italiano, Andrea Dovizioso nel 2004. Ha ventidue anni ed è toscano. Corre con il 48 l’anno di nascita della nonna che ha sempre creduto in lui. I suoi idoli sono Valentino Rossi e Marc Marquez e punta a raggiungerli in MotoGP.  <cite>Getty Images</cite></figcaption>
        </figure>
        <figure>
          <img src="https://images.vanityfair.it/gallery/116489/Big/a64abfca-af7b-453f-b97b-5361f3a9d4e4.jpg"/>
          <figcaption><b>Martina Lapiana</b><br/>Tutt’altro campo di gara quello della catanese Martina Lapiana, classe 2000, 18 anni, vincitrice alle Olimpiadi Giovanili di Buenos Aires nell’ottobre scorso sul ring. La sua specialità è il pugilato, la sua forza la famiglia. <cite>Getty Images</cite></figcaption>
        </figure>
        <figure>
          <img src="https://images.vanityfair.it/gallery/116489/Big/ef635c70-cdc1-4e7b-8a04-9ae4d31b7c79.jpg"/>
          <figcaption><b>Davide Di Veroli</b><br/>Anche Lo spadista Davide di Veroli ha trionfato ai giochi giovanili e già prima era stato definito il nuovo re Mida della scherma italiana. Nato nel 2001 ha vinto tutto a livello giovanile.   <cite>Getty Images</cite></figcaption>
        </figure>
        <figure>
          <img src="https://images.vanityfair.it/gallery/116489/Big/98b284b5-074c-4651-b47b-3847045feff9.jpg"/>
          <figcaption><b>Matteo Rizzo</b><br/>È romano anche Matteo Rizzo, pattinatore artistico sul ghiaccio ventunenne. Già bronzo europeo e oro all'Universiade Invernale 2019.<cite>Getty Images</cite></figcaption>
        </figure>
        <figure>
          <img src="https://images.vanityfair.it/gallery/116489/Big/48816970-6110-4670-a743-40b0c30b038e.jpg"/>
          <figcaption><b>Alex Vinatzer</b><br/>Ha vent’anni ed è la promessa dello slalom Alex Vinatzer. È già stato campione del mondo juniores e punta a entrare tra i migliori 30 in Coppa del mondo. Gardenese di Selva è il corrispettivo sugli sci di Sinner, è nato quanto il miglior slalomista azzurro di sempre Alberto Tomba aveva già smesso. Non era un predestinato, all’inizio i coetanei lo battevano, ma lui ci ha messo l’allenamento.   <cite>Getty Images</cite></figcaption>
        </figure>
        <figcaption>Le promesse dello sport azzurro</figcaption>
      </slideshow>
      <p>
        <b>Da Giorgia Villa a Lorenzo Dalla Porta passando per il tennista Sinner, campione a Milano di Next Generation. Ci sono tanti talenti nello sport italiano</b>
      </p>
      <p>«È sicuramente la prossima stella». Il giudizio di Novak Djokovic su <a href="https://www.vanityfair.it/sport/altri-sport/2019/11/05/jannik-sinner-tennis-lavazza-next-gen-atp-finals-foto"><b>Jannik Sinner</b></a> è un biglietto da visita che vale oro. Il campione serbo ha raccontato di aver guardato in tv la finale della <b><i>Next Gen</i></b> vinta dal giovane azzurro. «Aver vinto, in quella maniera, contro de Minaur è davvero impressionante. Jannik si è sempre dimostrato un ragazzo molto molto volenteroso ed educato».</p>
      <p>L’altoaesino è senza dubbio una delle grandi speranze dello sport azzurro già incoronato anche da <b>Roger Federer</b> oltre che da Djokovic, due dei quattro giocatori, insieme a Nadal e Murray, che si sono alternati al numero uno della classifica mondiale dal 2004 a oggi, da quando Sinner aveva appena tre anni.</p>
      <p>Questi campioni sono vicini all’appendere la racchetta al chiodo e Sinner è il futuro, il più giovane entrato nella classifica dei migliori al mondo.</p>
      <p>Il ragazzo che sciava da campione e ha anche giocato a calcio non è l’unico gioiello del giovane sport azzurro. <a href="https://www.vanityfair.it/sport/altri-sport/2019/10/01/carl-lewis-incorona-filippo-tortu"><b>Filippo Tortu</b></a>, classe 1998, è già l’italiano più veloce di sempre: 9 e 99 sui 100 metri e una finale mondiale da unico atleta non di colore. La sua corsa punta dritta verso Tokyo allenato dal padre e guidando la spedizione azzurra all’Olimpiade.</p>
      <figure>
        <embed-post data-src="https://www.instagram.com/p/B29odbvFH3M" data-service="Instagram"/>
      </figure>
      <p>A Tokyo 2020 ci sarà anche <a href="https://www.vanityfair.it/sport/storie-sport/2019/10/24/giorgia-villa-ginnastica-artistica-fate"><b>Giorgia Villa</b></a>, la capitana delle Fate della ginnastica artistica che hanno vinto il bronzo ai Mondiali di Stoccarda. Classe 2003 va alle sue prime olimpiadi avendo già trionfato in quelle giovanili e a livello europeo. È il simbolo dei sacrifici che fanno le ginnaste, via da casa a 11 anni per inseguire un sogno.</p>
      <p>Ha già ottenuto un’affermazione internazionale da brividi <a href="https://www.vanityfair.it/sport/altri-sport/2019/08/06/benedetta-pilato-mondiali-nuoto-olimpiadi"><b>Benedetta Pilato</b></a>. Ha pianto nella vasca del mondiale di nuoto 2018 di Gwangju felice e incredula per una medaglia d’argento nei 50 rana ad appena 14 anni. Non è la sola speranza del nuoto azzurro, ma così giovane, la tarantina che va bene a scuola ha davanti ben più dei giochi giapponesi.</p>
      <figure>
        <embed-post data-src="https://www.instagram.com/p/B2bWOxHCRbX" data-service="Instagram"/>
      </figure>
      <p>Stesso discorso per <a href="https://www.vanityfair.it/sport/altri-sport/2019/08/07/tuffi-europei-2019-batki-pellacani-oro-nel-sincro-dalla-piattaforma"><b>Chiara Pellacani</b> </a>17enne romana che nei tuffi può prendere il posto che è stato di Tania Cagnotto. Non ha ancora il pass per Tokyo, ma, a livello europeo, ha già due ori in bacheca nel sincro. Il suo tecnico, Domenico Rinaldi, l’ha notata a un campo estivo dove si tuffava per gioco, ma già si vedeva il potenziale. Frequenta il Liceo Sportivo all’interno dell’Acqua Acetosa, a 200 metri dalla piscina e dalla palestra.</p>
      <p>C’è un talento all’orizzonte anche nel motomondiale. <a href="https://www.vanityfair.it/sport/altri-sport/2019/10/28/dalla-porta-trionfa-moto3-e-ringrazia-nonna-nicoletta"><b>Lorenzo Dalla Porta</b></a> si è appena laureato campione nella Moto3 a quindici anni dall’ultimo successo di un altro italiano, Andrea Dovizioso nel 2004. Ha ventidue anni ed è toscano. Corre con il 48 l’anno di nascita della nonna che ha sempre creduto in lui. I suoi idoli sono Valentino Rossi e Marc Marquez e punta a raggiungerli in MotoGP.</p>
      <p>Tutt’altro campo di gara quello della catanese <b>Martina Lapiana</b>, classe 2000, 18 anni, vincitrice alle Olimpiadi Giovanili di Buenos Aires nell’ottobre scorso sul ring. La sua specialità è il pugilato, la sua forza la famiglia. Anche Lo spadista <b>Davide di Veroli</b> ha trionfato ai giochi giovanili e già prima era stato definito il nuovo re Mida della scherma italiana. Nato nel 2001 ha vinto tutto a livello giovanile. È romano anche <b>Matteo Rizzo</b>, pattinatore artistico sul ghiaccio ventunenne. Già bronzo europeo e oro all’Universiade Invernale 2019.</p>
      <figure>
        <embed-post data-src="https://www.instagram.com/p/B1801aKB_Um" data-service="Instagram"/>
      </figure>
      <p>Ha vent’anni ed è la promessa dello slalom <b>Alex Vinatzer</b>. È già stato campione del mondo juniores e punta a entrare tra i migliori 30 in Coppa del mondo. Gardenese di Selva è il corrispettivo sugli sci di Sinner, è nato quanto il miglior slalomista azzurro di sempre Alberto Tomba aveva già smesso. Non era un predestinato, all’inizio i coetanei lo battevano, ma lui ci ha messo l’allenamento.</p>
      <p>Nella gallery in alto le loro storie.</p>
      <related>
        <h4>LEGGI ANCHE</h4>
        <a href="https://www.vanityfair.it/sport/altri-sport/2019/11/05/jannik-sinner-tennis-lavazza-next-gen-atp-finals-foto"/>
        <a href="https://www.vanityfair.it/sport/altri-sport/2019/10/19/la-rinascita-del-tennis-italiano-al-maschile"/>
        <a href="https://www.vanityfair.it/sport/storie-sport/2019/10/24/giorgia-villa-ginnastica-artistica-fate"/>
        <a href="https://www.vanityfair.it/sport/altri-sport/2019/10/28/dalla-porta-trionfa-moto3-e-ringrazia-nonna-nicoletta"/>
      </related>
    </article>
  </body>
</html>