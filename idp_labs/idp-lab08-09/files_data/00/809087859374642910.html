<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.filmweb.pl/news/Snyder+do%C5%82%C4%85cza+do+tych%2C+kt%C3%B3rzy+chc%C4%85+wypuszczenia+%22Snyder%27s+Cut%22-135525"/>
    <meta property="og:site_name" content="Filmweb"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Snyder dołącza do tych, którzy chcą wypuszczenia &quot;Snyder's Cut&quot;"/>
    <meta property="og:description" content="Czy Warner Bros. pokaże światu jego wersję &quot;Ligi Sprawiedliwości&quot;?"/>
  </head>
  <body>
    <article>
      <h1>Snyder dołącza do tych, którzy chcą wypuszczenia "Snyder's Cut"</h1>
      <address><time datetime="2019-11-18T00:00:00+00:00">18 Nov 2019</time> by <a rel="author">Marcin Pietrzyk</a></address>
      <p>Dla milionów fanatyków mitycznej wersji <a href="https://www.filmweb.pl/person/Zack+Snyder-121387">Zacka Snydera</a> <b>"<a href="https://www.filmweb.pl/film/Liga+Sprawiedliwo%C5%9Bci-2017-426598">Ligi Sprawiedliwości</a>"</b> wczorajszy dzień okazał się bardzo ważny. A wszystko przez posty pojawiające się na Twitterze z okazji drugiej rocznicy premier widowiska. Z tej okazji <a href="https://www.filmweb.pl/person/Gal+Gadot-878630">Gal Gadot</a> opublikowała ten oto tweet:</p>
      <figure>
        <iframe data-src="https://twitter.com/GalGadot/status/1196167460501671936?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Dołączył do niej <a href="https://www.filmweb.pl/person/Ben+Affleck-125">Ben Affleck</a>:</p>
      <figure>
        <iframe data-src="https://twitter.com/BenAffleck/status/1196200825766453248?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Choć głosy te są ważne, to jednak już wcześniej inne gwiazdy <b>"<a href="https://www.filmweb.pl/film/Liga+Sprawiedliwo%C5%9Bci-2017-426598">Ligi Sprawiedliwości</a>"</b> wyrażały swoje poparcie dla ruchu domagającego się pokazaniu światu wersji <a href="https://www.filmweb.pl/person/Zack+Snyder-121387">Snydera</a>. Tym razem jednak jest inaczej, ponieważ oba tweety retweetował sam <a href="https://www.filmweb.pl/person/Zack+Snyder-121387">Zack Snyder</a>!</p>
      <figure>
        <iframe data-src="https://twitter.com/ZackSnyder/status/1196200188743802880?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/ZackSnyder/status/1196204672295456768?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Przypomnijmy. <a href="https://www.filmweb.pl/person/Zack+Snyder-121387">Zack Snyder</a> musiał opuścić produkcję<b> "<a href="https://www.filmweb.pl/film/Liga+Sprawiedliwo%C5%9Bci-2017-426598">Ligi Sprawiedliwości</a>"</b> z powodu śmierci córki. Funkcję reżyser przejął <a href="https://www.filmweb.pl/person/Joss+Whedon-10758">Joss Whedon</a>, który jednak nie kontynuował wizji poprzednika, lecz dokonał dość radykalnych zmian w fabule. Obraz okazał się sporym rozczarowaniem zarabiając na świecie niecałe 660 milionów dolarów. Co gorsza, nie zyskał też akceptacji fanów. <br/><br/>Od samego początku więc zastanawiano się, jak wyglądałby film, gdyby dokończył go <a href="https://www.filmweb.pl/person/Zack+Snyder-121387">Snyder</a>. Kiedy pojawiły się pierwsze głosy domagające się ujawnienia tzw. "Snyder's Cut", Warner Bros. kategorycznie zaprzeczało, jakoby taka wersja istniała. Z czasem jednak złagodzono ten komunikat twierdząc jedynie, że jest ona nieemisyjna, ponieważ składa się z surowego, nieopracowanego materiału. Od czasu do czasu pojawiają się jednak w sieci głosy tych, którzy twierdzą, że wersja <a href="https://www.filmweb.pl/person/Zack+Snyder-121387">Snydera</a> istnieje i tacy, którzy ją widzieli. Sam reżyser nie ustaje w publikowaniu zdjęć z filmu, który kręcił, pokazując, jak bardzo różni się on od tego, co pokazał światu <a href="https://www.filmweb.pl/person/Joss+Whedon-10758">Whedon</a>. <br/><br/>Warner Bros. jednak wciąż publicznie nie zadeklarowało, że doprowadzi do prezentacji wersji <a href="https://www.filmweb.pl/person/Zack+Snyder-121387">Snydera</a> <b>"<a href="https://www.filmweb.pl/film/Liga+Sprawiedliwo%C5%9Bci-2017-426598">Ligi Sprawiedliwości</a>"</b>.</p>
      <figure>
        <img src="https://1.fwcdn.pl/wv/42/76/44276/snap1.44276.4.jpg"/>
        <figcaption>
          <a href="https://www.filmweb.pl/video/Zwiastun/nr+4+polski-44276">Oglądać wideo</a>
        </figcaption>
      </figure>
    </article>
  </body>
</html>