<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.automarket.ro/stiri/seful-volkswagen-id3-este-cu-40-mai-ieftin-de-produs-decat-golful-94805.html"/>
    <meta property="og:site_name" content="Automarket"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Șeful Volkswagen: “ID3 este cu 40% mai ieftin de produs decât Golful electric”"/>
    <meta property="og:description" content="Noul Volkswagen ID3 are un cost de producție cu 40% mai mic decât versiunea electrică a lui VW Golf, a declarat șeful constructorului german, Herbert Diess. “Cea mai mare economie este datorată noului pachet de baterii,” a spus Diess."/>
  </head>
  <body>
    <article>
      <h1>Șeful Volkswagen: “ID3 este cu 40% mai ieftin de produs decât Golful electric”</h1>
      <address><time datetime="2019-11-18T00:00:00+00:00">18 Nov 2019</time> by <a rel="author">Paul Cosma</a></address>
      <p>Noul Volkswagen ID3 are un cost de producție cu 40% mai mic decât versiunea electrică a lui VW Golf, a declarat șeful constructorului german, Herbert Diess. “Cea mai mare economie este datorată noului pachet de baterii,” a spus Diess.</p>
      <p>Prezentat oficial în cadrul Salonului Auto de la Frankfurt, <a href="https://www.automarket.ro/stiri/am-vazut-noul-volkswagen-id3-inaintea-tuturor-toate-detaliile-despre-93329.html">ID3 a fost primul pas mare făcut de Volkswagen în direcția electrificării.</a></p>
      <p><a href="https://www.automarket.ro/masini-noi/volkswagen/">Volkswagen</a> ID3 reprezintă și un pas important în direcția reducerii costurilor, după cum susține șeful VW. Herbert Diess a declarat că, în cazul lui ID3, costul de producție este cu 40% mai mic decât la versiunea electrică a modelului Golf.</p>
      <p><b><i>“Dac</i></b><b><i>ă te concentrezi pe o platformă pentru <a href="https://www.automarket.ro/stiri/masina-electrica-85611.html">electrice</a>, costurile se reduc, per total, cu 40% față de Golful electric. Cea mai mare economie este datorată noului pachet de baterii,”</i></b> a explicat Diess.</p>
      <p>VW ID3 va primi în curând o versiune cu <a href="https://www.automarket.ro/stiri/autonomie-86325.html">autonomie</a> mai mare. În prezent, în funcție de bateria aleasă, autonomia lui ID3 poate varia, în <a href="https://www.automarket.ro/stiri/test-wltp-85605.html">ciclu WLTP</a>, între 330 și 550 km.</p>
      <p>În plus, modelul electric ID3 va primi și o versiune de performanță R, în cel mult 5 ani.</p>
      <p>Via <a href="https://www.reuters.com/article/us-volkswagen-electric/vw-ceo-says-new-id-3-car-40-cheaper-to-build-than-electric-golf-idUSKBN1XS1BN">Reuters</a></p>
    </article>
  </body>
</html>