<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/internet/articles/0,7340,L-3773948,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="חברת Viisights גייסה 10 מיליון דולר למערכות ניטור בווידאו"/>
    <meta property="og:description" content="את ההשקעה הובילה קרן הון סיכון קנדית AWZ HLS Fund II ובשיתוף המשקיעים הקיימים. ויסייטס מפתחת מערכת פיענוח לתוכן וידאו המשמשת לזיהוי אירועים חריגים או בעלי עניין"/>
  </head>
  <body>
    <article>
      <h1>חברת Viisights גייסה 10 מיליון דולר למערכות ניטור בווידאו</h1>
      <h2>את ההשקעה הובילה קרן הון סיכון קנדית AWZ HLS Fund II ובשיתוף המשקיעים הקיימים. ויסייטס מפתחת מערכת פיענוח לתוכן וידאו המשמשת לזיהוי אירועים חריגים או בעלי עניין</h2>
      <address><time datetime="2019-11-18T00:00:00+00:00">18 Nov 2019</time> by <a rel="author">מאיר אורבך</a></address>
      <p>חברת Viisights גייסה 10 מיליון דולר בהובלת קרן הון הסיכון הקנדית AWZ HLS Fund II ובהשתתפות המשקיעים הקיימים ובראשם קרן הון הסיכון Firstime ventures שהובילה את סבב הסיד של החברה. החברה הישראלית פיתחה מערכת אשר מפענחת בזמן אמת תוכן המשודר ממצלמות אבטחה.</p>
      <p>ויסייטס הוקמה לקראת סוף שנת 2015 בידי אסף בירנצוייג (מנכ"ל), מנשה רוטשילד (מנהל מוצר), אמג'ד עכאוי (סמנכ"ל טכנולוגיות) וסיימון פולק (מדען ראשי), שאליהם חברה מנהלת הפיתוח העסקי מאיה שייר ומעסיקה 15 עובדים במשרדיה בתל אביב.</p>
      <figure>
        <img src="https://images1.calcalist.co.il/PicServer3/2019/11/18/948175/1NL.jpg"/>
        <figcaption>מימין: אסף בירנצוייג שייר סימון פולק מנשה רוטשילד אמג'ד עכאוי <br/>צילום: רוית תורקיה</figcaption>
      </figure>
      <p>החברה פיתחה המערכת משמשת לזיהוי ,סיווג והתרעה בזמן אמת של אירועים חריגים או אירועים בעלי עניין מיוחד. כך למשל המערכת יכולה לזהות אירועי אלימות כגון קטטות רחוב, התנהגויות חשודות בהקשרים שונים, מהומות ,זריקת אבנים ולהבדיל בין התקהלויות תמימות להתקהלות היכולה להתפתח לאירוע. הזיהוי עצמו מבוסס על למידת מכונה ייחודית המבוססת על למידה מקטעי וידאו רציפים, בשונה מהלימוד השכיח לזיהוי אובייקטים המבוסס על עיבוד תמונה בודדת.</p>
      <p>"באימון מערכת על תוכן של תמונה בודדת לא ניתן להסיק בדיוק גבוהה מה מתרחש בתמונה ולכן נדרש אימון המתבסס על רצף של תמונות" , מסביר אסף בירנצוייג מנכ"ל Viisights. המערכת עוברת על שעות בודדות של צילומי וידאו שבהם נראים האירועים המבוקשים ואירועים הדומים לאירועים המבוקשים היכולים לבלבל את המערכת ותוך כדי תהליך האימון מייצרת חתימה ייחודית לכל סוג אירוע. בזמן-אמת תחפש המערכת את החתימות הללו בתוכן חי ותתריע כאשר זוהתה חתימה ברמת דמיון רב.</p>
      <figure>
        <img src="https://images1.calcalist.co.il/PicServer3/2017/09/06/755327/1NL.jpg"/>
        <figcaption>ירון אשכנזי, מייסד AWZ <br/>צילום: תומר יעקובסון</figcaption>
      </figure>
      <p>מהחברה נמסר שמטרת הגיוס היא להרחיב את מערך השיווק והמכירות של החברה ולהמשיך לפתח את המוצר המרכזי שלה יחד עם פיתוח מוצרים משלימים וחדשים בייחוד בתחום ניטור התנהגות נוסעים בתחבורה הציבורית והאוטונומית-שיתופית. "העתיד של עולם ניתוח הווידאו הוא בהבנה של מה שכרגע מתרחש או עומד להתרחש לעומת אילו עצמים קיימם בתמונה. בשורה התחתונה אנחנו מסוגלים להוציא הרבה יותר מידע ותובנות מתוכן הווידאו בזמן אמת מכל חברה אחרת וכך לייצר תועלת החזר השקעה משמעותי ביותר ללקוח". מוסיף בירנצוייג.</p>
      <p>החברה מוכרת ומשווקת מוצריה בעיקר ע"י רשת שיתופי פעולה עם מפיצים וחברות טכנולוגיה. חברות כמו NEC ו-Motorola Solutions ונוספות הן כבר חלק מרשת זו. קבוצת AWZ נוסדה בקנדה על ידי השותף-המנהל מר ירון אשכנזי ב-2016, ומשמשת כצומת להשקעה בטכנולוגיות בינה מלאכותית בתחומי סייבר ומודיעין מישראל. קבוצת AWZ מנהלת כ-100 מיליון דולר בין שתי קרנות ההון-סיכון הראשונות שלה, וביצעה השקעות ב- 14 חברות עד כה.</p>
    </article>
  </body>
</html>