<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://video.repubblica.it/spettacoli-e-cultura/poesia-i-fiori-del-male-hanno-una-strofa-in-piu-rivelata-una-quartina-inedita-scritta-a-mano-da-baudelaire/348202/348788"/>
    <meta property="og:site_name" content="Repubblica Tv - la Repubblica.it"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Poesia, i 'Fiori del male' hanno una strofa in più: rivelata una quartina inedita scritta a mano da Baudelaire"/>
    <meta property="og:description" content="A oltre un secolo e mezzo dalla prima pubblicazione, 'Les Bijoux' (I gioielli), una delle sei poesie de 'I fiori del male' che nel 1857 costarono..."/>
  </head>
  <body>
    <article>
      <h1>Poesia, i 'Fiori del male' hanno una strofa in più: rivelata una quartina inedita scritta a mano da Baudelaire</h1>
      <address>
        <time datetime="2019-11-18T00:00:00+00:00">18 Nov 2019</time>
      </address>
      <figure>
        <video src="https://media.gedidigital.it/repubblicatv/file/2019/11/17/673488/673488-video-rrtv-650-fioridelmalestrofaiendita.mp4"/>
      </figure>
      <p>A oltre un secolo e mezzo dalla prima pubblicazione, 'Les Bijoux' (I gioielli), una delle sei poesie de 'I fiori del male' che nel 1857 costarono a Charles Baudelaire l'accusa di oltraggio alla pubblica morale, ha un nuovo finale. A rivelare l'esistenza dei quattro versi inediti, scritti a mano dall'autore in fondo alla poesia, è stata la casa d'aste francese Art Valorem, che li ha trovati all'interno di una prima edizione dell'opera donata dal 'poeta maledetto' all'amico Gaston de Saint-Valry nel 1857. La strofa era in realtà già nota a un importante studioso francese di Baudelaire, Yves-Gérard Le Dantec, che nel 1920 provò invano, con un'accorata lettera, a convincere il proprietario del libro a renderla pubblica. Ora il volume verrà battuto all'asta, con un valore stimato tra i 60 e gli 80mila euro.<br/> <br/><i>A cura di Valentina Ruggiu</i></p>
    </article>
  </body>
</html>