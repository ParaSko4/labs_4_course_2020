<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/u-biliy-cerkvi-grabizhniki-za-hvilinu-vinesli-z-kramnici-12-shub-640560.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-18T00:20:10+00:00"/>
    <meta property="og:title" content="У Білій Церкві грабіжники за хвилину винесли з крамниці 12 шуб"/>
    <meta property="og:description" content="Зловмисникам вистачило 50 секунд, аби забрати товар"/>
  </head>
  <body>
    <article>
      <h1>У Білій Церкві грабіжники за хвилину винесли з крамниці 12 шуб</h1>
      <address>
        <time datetime="2019-11-18T00:20:10+00:00">18 Nov 2019, 00:20</time>
      </address>
      <h4>Зловмисникам вистачило 50 секунд, аби забрати товар</h4>
      <p>У місті Біла Церква, що на Київщині, двоє зловмисників вночі проникли в магазин, вкрали 12 шуб вартістю більш ніж 130 тис. грн, а потім зникли з місця події.</p>
      <p>Про це повідомляє відділ комунікації поліції Київської області.</p>
      <p>Днями о 5:40 ранку до поліції зателефонував випадковий перехожий, який повідомив, що невідомі пошкодили двері та увірвалися до місцевого магазину хутра. Зловмисникам вистачило 50 секунд, аби забрати товар.</p>
      <p>Поліцейські оперативно зреагували на повідомлення громадянина і розпочали невідкладні слідчо-розшукові дії для встановлення зухвалих крадіїв.</p>
      <p>Пізніше власники крамниці вказали, що викрадено 12 шуб вартістю більше 130 тис. грн.</p>
      <p>Завдяки камерам вуличного відеоспостереження «Безпечне місто» вдалося встановили, що крадії рухалися на автомобілі Mitsubishi в напрямку столиці. В подальшому, одного з зловмисників вдалося затримати неподалік його місця проживання. Ним виявився 43-річний житель Києва, який в минулому вже мав проблеми з законом за аналогічні злочини. Вироби з хутра вилучено в якості речових доказів.</p>
      <p>Слідчі Білоцерківського відділу поліції відкрили кримінальне провадження за ч.3 ст.185 (крадіжка, поєднана з проникненням у житло чи інше приміщення) Кримінального кодексу України. Зловмисникам загрожує покарання у вигляді позбавлення волі від трьох до шести років.</p>
      <p>Наразі чоловік затриманий в порядку ст. 208 КПК України. Вирішується питання про обрання міри запобіжного заходу у вигляді тримання під вартою.</p>
      <p>Другого співучасника злочину наразі встановлюють правоохоронці. Тривають слідчі дії.</p>
      <related>
        <a href="https://glavcom.ua/kyiv/news/pidpali-magaziniv-u-kijevi-zyavilosya-video-zlochinu-640113.html"/>
        <a href="https://glavcom.ua/kyiv/news/pravoohoronci-zatrimali-u-kijevi-bandu-kolektoriv-foto-video-640106.html"/>
        <a href="https://glavcom.ua/kyiv/news/zuhvala-grabizhnicya-u-stolichniy-shkoli-zirvala-z-uchenici-zolotiy-lancyuzhok--639866.html"/>
      </related>
    </article>
  </body>
</html>