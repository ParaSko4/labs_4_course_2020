<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/world/articles/0,7340,L-3773952,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="עסקת איירבוס: אמירייטס רכשה 50 מטוסי A350 בשווי 16 מיליארד דולר"/>
    <meta property="og:description" content="חברת התעופה שבכוונתה להתרחב לשווקים חדשים, הודיעה היום בתצוגה האווירית של דובאי על השלמת הרכישה בגירסה הסופית; ההסכם המקורי נגע לרכישת 40 מטוסי 330A neo ו-30 מטוסי A350"/>
  </head>
  <body>
    <article>
      <h1>עסקת איירבוס: אמירייטס רכשה 50 מטוסי A350 בשווי 16 מיליארד דולר</h1>
      <h2>חברת התעופה שבכוונתה להתרחב לשווקים חדשים, הודיעה היום בתצוגה האווירית של דובאי על השלמת הרכישה בגירסה הסופית; ההסכם המקורי נגע לרכישת 40 מטוסי 330A neo ו-30 מטוסי A350</h2>
      <address><time datetime="2019-11-18T00:00:00+00:00">18 Nov 2019</time> by <a rel="author">שירות כלכליסט</a></address>
      <p>חברת התעופה בבעלות איחוד האמירויות, אמירייטס, הודיעה היום (ב') שהזמינה מחברת איירבוס 50 מטוסי איירבוס A350 בשווי של 16 מיליארד דולר.</p>
      <p>"ביחד עם ה-A380, ה-A350 ייתן לנו יותר הספק וגמישות. נוכל להתרחב לשווקים חדשים עם המטוסים האלה", כך אמר מנכ"ל החברה אחמד בן סעיד אל מקטום, בתצוגה האווירית של דובאי.</p>
      <p>העסקה שנחתמה בתצוגה, מהווה גרסה סופית ומתוקנת של הסכם זמני לרכישת 40 מטוסי 330A neo ו-30 מטוסי A350, שהמתינה לניסוח סופי מאז תחילת השנה.</p>
      <figure>
        <img src="https://images1.calcalist.co.il/PicServer3/2019/11/18/948249/2_l.jpg"/>
        <figcaption>חברת תעופה אמירייטס איירבוס A380 <br/>צילום: Emirates</figcaption>
      </figure>
      <p>"המטוסים החדשים פחות רועשים וגורמים לפליטות פחמן פחותות", כך אמר אל מקטום, והוסיף שהוא מצפה למסירת המטוסים הראשונים ב-2023. יצרנית המטוסים מספר אחת בעולם, ניסתה לזכות באישור סופי להזמנות בשווי כולל של יותר מ-30 מיליארד דולר מחברת אמירייטס, שהמתינו בהקפאה במשך יותר משנתיים, זאת בעוד חברת התעופה הלינה על עיכובים בייצור ובעיות בביצועים.</p>
      <p>מנכ"ל איירבוס גיום פורי אמר: "ההזמנה הזאת היא הבעת תמיכה חזקה מאוד במטוסי ה-A350 המכילים את הטכנולוגיה החדשה ביותר".</p>
      <figure>
        <img src="https://images1.calcalist.co.il/PicServer3/2019/11/18/948244/1_l.jpg"/>
        <figcaption>איירבוס A350 <br/>צילום: איי אף פי</figcaption>
      </figure>
      <p>אמירייטס אמרה עם זאת שהיא כבר לא שוקלת קניית מטוסי A330 נאו. פורי אמר: "אני לא יודע מה משמעותם של ה-A330 עבור אמירייטס. אבל ה-A330 נותר רלוונטי לחברות אחרות. לקוחות מאזורים שונים של העולם ממשיכים להזמין את המטוסים האלה".</p>
      <p>אמירייטס אמרה שהיא עדיין נמצאת במו"מ עם בואינג, לגבי היתכנותה של הזמנה ראשונית שביצעה ל-40 מטוסי 787 דרימליינר.</p>
    </article>
  </body>
</html>