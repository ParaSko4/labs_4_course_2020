<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://techbox.dennikn.sk/elektricky-crossover-mustang-mach-e-oficialne-predstaveny-pockame-si-este-rok/"/>
    <meta property="og:site_name" content="TECHBOX"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Elektrický crossover Mustang Mach-E oficiálne predstavený, počkáme si ešte rok"/>
    <meta property="og:description" content="Elektrický Mustang Mach-E balansuje niekde medzi crossoverom a hatchbackom, ponúkne výkon 248 koní a neoficiálny dojazd 360 kilometrov. Nabíja sa však rýchlo."/>
  </head>
  <body>
    <article>
      <h1>Elektrický crossover Mustang Mach-E oficiálne predstavený, počkáme si ešte rok</h1>
      <address><time datetime="2019-11-18T00:00:00+00:00">18 Nov 2019</time> by <a rel="author">Juraj Recký</a></address>
      <p>
        <b>Únikov okolo očakávaného elektromobilu Ford Mustang Mach-E bolo neúrekom. Pozrime sa, ale na to, čo Ford prezradil na oficiálnom predstavení dnes v noci.</b>
      </p>
      <p>Netrpezlivo očakávaný elektromobil z dielne Ford, Mustang Mach-E, je konečne tu. Dizajnéri pracovali na troch variantoch kapotáže. Z tohoto súboja vzišiel víťazne ten, ktorý od začiatku charakterizovali ako silný a emotívny. Aj keď bolo veľa únikov, až dnes v noci sme sa definitívne presvedčili, že nový Mustang Mach-E je skutočne agresívne vyzerajúci päťmiestny elektrický corssover.</p>
      <figure>
        <img src="https://techbox.dennikn.sk/wp-content/uploads/2019/11/ford-mustang-mach-e-20.jpg"/>
      </figure>
      <p>Možno sa by sa chcelo, aby sa na jazyk dral prívlastok SUV, no v skutočnosti vás skôr napadne, že Mach-E vyzerá takmer ako hatchback. Automobilka avizovala aj verziu GT, ktorá by mala mať úplne inú prednú masku. Uvidíme neskôr.</p>
      <figure>
        <img src="https://techbox.dennikn.sk/wp-content/uploads/2019/11/ford-mustang-mach-e-21.jpg"/>
        <figcaption>
          <cite>ZDROJ | Ford</cite>
        </figcaption>
      </figure>
      <p>Čo s istotou vieme už teraz? Interiér je kompletne vegánsky. Automobilka prišla s materiálom, ktorý imituje kožu a novinári, ktorí mali možnosť si na predstavení do Mach-E sadnúť svorne tvrdia, že rozdiel medzi pravou kožou a vegánskou náhradou Fordu nenájdete.</p>
      <slideshow>
        <figure>
          <a href="https://i2.wp.com/techbox.dennikn.sk/wp-content/uploads/2019/11/ford-mustang-mach-e-7.jpg?ssl=1">
            <img src="https://i2.wp.com/techbox.dennikn.sk/wp-content/uploads/2019/11/ford-mustang-mach-e-7.jpg?w=316&amp;h=316&amp;crop=1&amp;ssl=1"/>
          </a>
        </figure>
        <figure>
          <a href="https://i2.wp.com/techbox.dennikn.sk/wp-content/uploads/2019/11/ford-mustang-mach-e-1.jpg?ssl=1">
            <img src="https://i2.wp.com/techbox.dennikn.sk/wp-content/uploads/2019/11/ford-mustang-mach-e-1.jpg?w=316&amp;h=316&amp;crop=1&amp;ssl=1"/>
          </a>
        </figure>
        <figure>
          <a href="https://i2.wp.com/techbox.dennikn.sk/wp-content/uploads/2019/11/ford-mustang-mach-e-2.jpg?ssl=1">
            <img src="https://i2.wp.com/techbox.dennikn.sk/wp-content/uploads/2019/11/ford-mustang-mach-e-2.jpg?w=209&amp;h=209&amp;crop=1&amp;ssl=1"/>
          </a>
        </figure>
        <figure>
          <a href="https://i1.wp.com/techbox.dennikn.sk/wp-content/uploads/2019/11/ford-mustang-mach-e-4.jpg?ssl=1">
            <img src="https://i1.wp.com/techbox.dennikn.sk/wp-content/uploads/2019/11/ford-mustang-mach-e-4.jpg?w=209&amp;h=209&amp;crop=1&amp;ssl=1"/>
          </a>
        </figure>
        <figure>
          <a href="https://i1.wp.com/techbox.dennikn.sk/wp-content/uploads/2019/11/ford-mustang-mach-e-6.jpg?ssl=1">
            <img src="https://i1.wp.com/techbox.dennikn.sk/wp-content/uploads/2019/11/ford-mustang-mach-e-6.jpg?w=209&amp;h=209&amp;crop=1&amp;ssl=1"/>
          </a>
        </figure>
      </slideshow>
      <p>Ako sa očakávalo, kľúčom bude váš smartfón. Ford ponúka aj klasický kľúč, no ten má veľmi obmedzené vlastnosti, práve z dôvodu, aby stena ovládanie uprednostnili váš inteligentný telefón. Inak s kľúčom viete auto odomknúť a naštartovať ho.</p>
      <figure>
        <iframe src="https://www.youtube.com/embed/Rt_Mzo6F1Zw" width="640" height="360" data-service="Youtube" scrolling="no"/>
      </figure>
      <p>Tak ako prezradili úniky, dominantou palubnej dosky je 15,5-palcový zvislý stredový displej. Ten má nakoniec predsa len fyzické kruhové ovládanie. Budete ním regulovať hlasitosť. Druhým displejom je digitálny prístrojový panel za volantom. Ten je do interiéru vsadený podobne ako to poznáme z viacerých automobiliek. Ďalší kruhový ovládač sa nachádza pri stredovej opierke vodiča, nechýba USB, USB-C a bezkontaktné nabíjanie.</p>
      <figure>
        <img src="https://techbox.dennikn.sk/wp-content/uploads/2019/11/ford-mustang-mach-e-14.jpg"/>
        <figcaption>
          <cite>ZDROJ | Ford</cite>
        </figcaption>
      </figure>
      <p>Automobilka Ford prisľúbila, že odteraz všetky modely z ich dielne budú mať zabudovaný 4G modem. Mustang Mach-E je prvou lastovičkou. V novinke nechýba ovládanie hlasom. Celý inteligentný systém použitý v Mach-E vyzeral na prezentácii veľmi prepracovane a je bohatý na funkcie. Má flat dizajn a má byť veľmi jednoduchý a intuitívny na používanie, zároveň bohatý na funkcie. Mach-E tiež dokáže komunikovať s okolitými vozidlami, čo už poznáme aj z iných automobiliek.</p>
      <figure>
        <img src="https://techbox.dennikn.sk/wp-content/uploads/2019/11/ford-mustang-mach-e-8.jpg"/>
        <figcaption>
          <cite>ZDROJ | Ford</cite>
        </figcaption>
      </figure>
      <p>Zaujímavo znie možnosť nastaviť si absolútne personalizovaný profil, ktorý budete mať uložený vo vašom smartfóne a automaticky sa aktivuje po pripojení smartfónu. Kufor má objem približne 820 litrov, so sklopenými zadnými sedadlami sa dostaneme na hodnotu takmer 1 700 litrov. Pod prednou kapotou je k dispozícií ďalší odkladací priestor o veľkosti približne 135 litrov. Podľa automobilky je toto miesto vodotesné, vhodné na uskladnenie vecí, ktoré treba chladiť, alebo špinavého nákladu, keďže priestor sa dá vystriekať vodou.</p>
      <figure>
        <img src="https://techbox.dennikn.sk/wp-content/uploads/2019/11/ford-mustang-mach-e-13.jpg"/>
        <figcaption>
          <cite>ZDROJ | Ford</cite>
        </figcaption>
      </figure>
      <p>Mustang Mach-E 2021 bude na začiatku v ponuke v troch verziách. Prvým variantom je pohon zadnej nápravy s trakčným motorom. Verzia Mach-E4 bude mať pohon všetkých štyroch kolies, kedy bude pridaný menší motor na prednú nápravu. Tretím variantom bude verzia Mach-E GT, ktorá bude mať na oboch nápravách rovnocenný motor, aby si elektromobil zaslúžil charakteristiku AWD.</p>
      <figure>
        <iframe src="https://www.youtube.com/embed/o0F9Uktpgtk" width="640" height="360" data-service="Youtube" scrolling="no"/>
      </figure>
      <p>Pri zadnom náhone Ford prisľúbil výkon podobný Porsche Macan, aj keď nešpecifikoval konkrétny model. Mohlo by ísť o verziu s výkonom 248 koní. Na 100 kilometrov za hodinu by sa mal Mustang Mach-E RWD za 6,3 sekundy. GT verzia nás chce uspokojiť s výkonom 450 koní a zrýchlením 3,1 sekundy z 0 na 100 km/h.</p>
      <figure>
        <img src="https://techbox.dennikn.sk/wp-content/uploads/2019/11/ford-mustang-mach-e-11.jpg"/>
        <figcaption>
          <cite>ZDROJ | Ford</cite>
        </figcaption>
      </figure>
      <p>Batérie sú vo všetkých verziách uložené v podlahe a bude na výber z väčšieho a menšieho batériového balenia. To menšie ponúkne dojazd 360 kilometrov na jedno nabitie, väčšie 480 kilometrov. Sú to však hodnoty, pri ktorých Ford počas prezentácie nespomenul certifikáciu EPA.</p>
      <figure>
        <img src="https://techbox.dennikn.sk/wp-content/uploads/2019/11/ford-mustang-mach-e-10.jpg"/>
        <figcaption>
          <cite>ZDROJ | Ford</cite>
        </figcaption>
      </figure>
      <p>Menší set batérií má 75 kWh a váhu približne 476 kilogramov, väčší 98 kWh a váhu 578 kilogramov. Celková hmotnosť elektromobilu sa tak môže vyšplhať cez 2,2 tony. Automobilka tvrdí, že pri použití DC rýchlonabíjačky sa na 80% nabitie dostanete za 45 minút.</p>
      <figure>
        <img src="https://techbox.dennikn.sk/wp-content/uploads/2019/11/ford-mustang-mach-e-3.jpg"/>
        <figcaption>
          <cite>ZDROJ | Ford</cite>
        </figcaption>
      </figure>
      <p>Základná verzia Mustang Mach-E je momentálne dostupná len na predobjenávky, do predaja by elektromobil mal prísť na jeseň 2020. Ak vás oslovila verzia GT, budete sa musieť obrniť trpezlivosťou nakoľko tá bude dostupná až ku koncu roku 2021. Ceny by mali začínať na 45 000 amerických dolárov bez daní a poplatkov, pričom Američania si môžu uplatniť 7 500 dolárový bonus.</p>
      <footer>
        <b>Zdroj: </b>
        <a href="https://media.ford.com/content/fordmedia/fna/us/en/news/2019/11/17/all-electric-ford-mustang-mach-e.html">Ford</a>
      </footer>
    </article>
  </body>
</html>