<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/politica/fucci_m5s_lega_pomezia_salvini-4870878.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="L'ex sindaco M5S di Pomezia Fucci passa con la Lega di Matteo Salvini"/>
    <meta property="og:description" content="Era il golden boy del M5S. Non solo romano, non solo laziale. Ma anche nazionale. Al punto che per lui, Luigi Di Maio pensò anche a ruoli di primo piano. Ma Fabio Fucci, ex sindaco di..."/>
  </head>
  <body>
    <article>
      <h1>L'ex sindaco M5S di Pomezia Fucci passa con la Lega di Matteo Salvini</h1>
      <address><time datetime="2019-11-18T00:00:00+00:00">18 Nov 2019</time> by <a rel="author">Simone Canettieri</a></address>
      <p>Era il golden boy del <b><a href="http://www.ilmessaggero.it/t/m5s">M5S</a></b>. Non solo romano, non solo laziale. Ma anche nazionale. Al punto che per lui, Luigi Di Maio pensò anche a ruoli di primo piano. Ma <b>Fabio Fucci</b>, ex sindaco di <b><a href="http://www.ilmessaggero.it/t/pomezia">Pomezia</a> (comune di 63mila abitanti a sud di Roma)</b> del M5S, da oggi è passato con la <a href="http://www.ilmessaggero.it/t/lega"><b>Lega</b></a> di <b><a href="http://www.ilmessaggero.it/t/matteo-salvini">Matteo Salvini</a></b>.</p>
      <p>
        <a href="https://www.ilmessaggero.it/politica/luigi_di_maio_venezia_acqua_alta_bufera_social_oggi_ultime_notizie-4870328.html">Luigi Di Maio scherza sull'acqua alta a Venezia, bufera sui social</a>
      </p>
      <p>Un cambio di casacca clamoroso, che segna la rottura definitiva tra i grillini e Fucci. Quest'ultimo alle comunali dell'anno scorso fece di tutto per poter essere ricandidato sotto le insegne dei pentastellati, nonostante avesse già concluso due mandati (il primo da consigliere comunale finito prima del tempo). Ma non c'è stato nulla da fare: le regole sono regole.</p>
      <p>Tanto che alla fine i vertici del M5S non gli hanno dato il via libera - Fucci ne parlò anche con Davide Casaleggio durante un blitz a Milano - e lui ha corso lo stesso a sindaco, ma con una lista civica, perdendo. Da oggi il consigliere comunale di Pomezia è passato con la Lega di Salvini.   </p>
      <footer>Ultimo aggiornamento: 19 Novembre, 00:53<br/>© RIPRODUZIONE RISERVATA</footer>
    </article>
  </body>
</html>