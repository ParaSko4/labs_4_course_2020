<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/business-magazin-lanseaza-proiectul-cele-mai-inovatoare-companii-din-romania-2019-cum-va-puteti-inscrie-18592221"/>
    <meta property="og:site_name" content="BusinessMagazin"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Business MAGAZIN lansează proiectul CELE MAI INOVATOARE COMPANII DIN ROMÂNIA 2019. Cum vă puteţi înscrie"/>
    <meta property="og:description" content="Inovaţia reprezintă o provocare pentru companii, influenţându-le modelul clasic de business. În acest context, Business MAGAZIN aduce laolaltă cele mai importante proiecte din sfera inovaţiei în cadrul ediţiei speciale „Cele mai inovatoare companii din România&quot;."/>
  </head>
  <body>
    <article>
      <h1>Business MAGAZIN lansează proiectul CELE MAI INOVATOARE COMPANII DIN ROMÂNIA 2019. Cum vă puteţi înscrie</h1>
      <address><time datetime="2019-11-18T00:00:00+00:00">18 Nov 2019</time> by <a rel="author" href="https://www.businessmagazin.ro/autor/ioana-matei" target="_blank">Ioana Matei</a></address>
      <h3>Business MAGAZIN lansează proiectul CELE MAI INOVATOARE COMPANII DIN ROMÂNIA 2019. Cum vă puteţi înscrie</h3>
      <p>Inovaţia reprezintă o provocare pentru companii, influenţându-le modelul clasic de business. În acest context, Business MAGAZIN aduce laolaltă cele mai importante proiecte din sfera inovaţiei în cadrul ediţiei speciale „Cele mai inovatoare companii din România".</p>
      <p>Ne-am bucura să primim din partea companiei pe care o reprezentaţi o propunere de proiect.</p>
      <p>Pentru a fi eligibilă, o inovaţie trebuie să respecte următoarele criterii: să fie dezvoltată în România sau piaţa locală să fi fost printre primele unde aceasta a fost implementată, să nu fi fost lansată cu mai mult de 24 de luni în urmă şi să fi generat rezultate cuantificabile până în prezent.</p>
      <p> Pentru a putea realiza o fişă a inovaţiei în cauză, avem nevoie de răspunsuri pentru următoarele întrebări:</p>
      <p>1.    Date despre companie (detalii activitate, cifră de afaceri şi profit net, număr de angajaţi);</p>
      <p>2.    Denumirea inovaţiei;</p>
      <p>3.    Tipul inovaţiei (de management, tehnică, de marketing, resurse umane);</p>
      <p>4.    Descrierea inovaţiei;</p>
      <p>5.    Elementul de noutate;</p>
      <p>6.    Efectele inovaţiei;</p>
      <p>7.    Persoanele implicate în dezvoltarea proiectului şi o descriere a activităţilor lor anterioare.</p>
      <p>Pentru ilustrarea materialului avem nevoie de fotografii la rezoluţie bună (de print, peste 1MB) reprezentative pentru proiect, dar şi de imagini cu cei responsabili de dezvoltarea sau de implementarea proiectului.</p>
      <p>Va rugăm să trimiteţi toate informaţiile solicitate până marţi, 26 noiembrie, pe adresele: <a href="mailto:andra.stroe@businessmagazin.ro">andra.stroe@businessmagazin.ro</a>, <a href="mailto:bogdan.angheluta@businessmagazin.ro">bogdan.angheluta@businessmagazin.ro</a> sau <a href="mailto:ioana.matei@businessmagazin.ro">ioana.matei@businessmagazin.ro</a>.</p>
      <p>Vă mulţumim şi aşteptăm cu interes proiectele dvs.!</p>
      <p>Echipa Business MAGAZIN</p>
    </article>
  </body>
</html>