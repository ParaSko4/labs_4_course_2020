<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nto.pl/lesne-lidlaki-2019-maskotki-w-lidlu-niemal-takie-jak-gang-slodziakow-ktory-oferuje-biedronka-jak-mozna-je-zdobyc-18112019/ar/c3-14452219"/>
    <meta property="og:site_name" content="Nowa Trybuna Opolska"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Leśne Lidlaki 2019. Maskotki w Lidlu niemal takie jak Gang Słodziaków, który oferuje Biedronka. Jak można je zdobyć? [18.11.2019]"/>
    <meta property="og:description" content="W czwartek 26 września Lidl wprowadził do sprzedaży maskotki Lidlaki. Mają postać leśnych zwierzątek. Ile kosztują?"/>
  </head>
  <body>
    <article>
      <h1>Leśne Lidlaki 2019. Maskotki w Lidlu niemal takie jak Gang Słodziaków, który oferuje Biedronka. Jak można je zdobyć? [18.11.2019]</h1>
      <address><time datetime="2019-11-18T00:00:00+00:00">18 Nov 2019</time> by <a rel="author">mat</a></address>
      <p>
        <b>W czwartek 26 września Lidl wprowadził do sprzedaży maskotki Lidlaki. Mają postać leśnych zwierzątek. Ile kosztują?</b>
      </p>
      <p>W ofercie Lidla pojawiło się w czwartek, 26 września, osiem pluszaków. Część bardzo przypomina Gang Słodziaków z Biedronki. Maskotki nazywają się Lidlaki i także są leśnymi zwierzątkami. Są to:</p>
      <ul>
        <li>wilk</li>
        <li>zając</li>
        <li>sarenka</li>
        <li>szop pracz</li>
        <li>lis</li>
        <li>jeż</li>
        <li>koziorożec</li>
        <li>sowa</li>
      </ul>
      <p>Większość maskotek to zwierzątka podobne do tych z oferty Biedronki z 2019 i 2018 roku. Nowe są natomiast: wilk, szop pracz i koziorożec.</p>
      <p>W komunikacie prasowym Lidl tłumaczy, że klienci wyrażali zainteresowanie taką ofertą i jest to odpowiedź na ich prośby.</p>
      <h3>Jak zdobyć Lidlaki?</h3>
      <p>Lidlaki są dostępne w sprzedaży. Każda maskotka kosztuje 9,99 zł i nie trzeba zbierać punktów. Z kolei Słodziaki w Biedronce kosztują 49,99 zł lub można je zdobyć za darmo, zbierając odpowiednią liczbę punktów.</p>
      <h3>Gang Słodziaków 2019. Jak zdobyć maskotkę</h3>
      <p>Dużego słodziaka otrzymamy za darmo po zebraniu 60 naklejek, a 40 naklejek będzie uprawniało do jego zakupu za 19,99 złotych lub do otrzymania za darmo małego słodziaka.</p>
      <p>15 zebranych naklejek pozwoli odebrać za darmo książkę „Przyjaciele mogą wiele, czyli magia z leśnej polany Gangu Słodziaków”.</p>
      <p>Tę książkę będzie też można kupić w Biedronce bez naklejek w regularnej cenie – 9,99 złotych, natomiast dużego słodziaka w cenie 49,99 złotych.</p>
    </article>
  </body>
</html>