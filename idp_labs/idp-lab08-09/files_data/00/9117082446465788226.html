<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primocanale.it/notizie/vento-di-burrasca-a-genova-marted-stop-alle-moto-in-sopraelevata-213385.html"/>
    <meta property="og:site_name" content="Primocanale.it"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Vento di burrasca a Genova, martedì stop alle moto in Sopraelevata"/>
    <meta property="og:description" content="GENOVA - A seguito dell'avviso emesso dal Centro funzionale meteo-idrologico di Protezione civile della Regione Liguria, che prevede vento di burrasca forte per la giornata di domani martedì 19 novembre, entrano in vigore le ordinanze del Sindaco che dispongono alcune misure a tutela della pubblica incolumità:"/>
  </head>
  <body>
    <article>
      <h6 class="kicker">Cimiteri e parchi chiusi</h6>
      <h1>Vento di burrasca a Genova, martedì stop alle moto in Sopraelevata</h1>
      <address>
        <time datetime="2019-11-18T00:00:00+00:00">18 Nov 2019</time>
      </address>
      <figure>
        <img src="https://www.primocanale.it/immagininews/thumbs/213385-420x236.jpg"/>
      </figure>
      <p><b>GENOVA - </b><b>A seguito dell'avviso emesso dal Centro funzionale meteo-idrologico di Protezione civile della Regione Liguria, </b>che prevede vento di burrasca forte per la giornata di domani martedì 19 novembre, entrano in vigore le ordinanze del Sindaco che dispongono alcune misure a tutela della pubblica incolumità:</p>
      <p>- divieto di transito ai motocicli, mezzi telonati e furgonati sulla sopraelevata “Aldo Moro” nella giornata di domani martedì 19 novembre;</p>
      <p>- chiusura al pubblico, domani martedì 19 novembre, di giardini e parchi storici comunali. Al fine di consentire la prosecuzione delle attività e dei servizi pubblici che vengono svolti al loro interno (musei, impianti e locali per attività ludico/sportive, locali ad uso abitativo/associativo), sono individuati appositi percorsi in modo da permettere l’accesso ed il deflusso;</p>
      <p>- chiusura al pubblico nella giornata di domani martedì 19 novembre di tutti i cimiteri presenti sul territorio del Comune di Genova.</p>
    </article>
  </body>
</html>