<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/serie-a/napoli/2019/11/18-63494205/napoli_de_laurentiis_ora_vuole_delle_risposte/"/>
    <meta property="og:site_name" content="Tuttosport"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Napoli, De Laurentiis ora vuole delle risposte"/>
    <meta property="og:description" content="In casa azzurra la tensione resta alta: Milan e Liverpool saanno test decisivi per Ancelotti"/>
  </head>
  <body>
    <article>
      <h1>Napoli, De Laurentiis ora vuole delle risposte</h1>
      <h2>In casa azzurra la tensione resta alta: Milan e Liverpool saanno test decisivi per Ancelotti</h2>
      <address>
        <time datetime="2019-11-18T00:00:00+00:00">18 Nov 2019</time>
      </address>
      <p><b>NAPOLI</b> - L’ultimo week-end di relax prima della grande risposta. Quella che <b>Ancelotti</b> e il <b>Napoli</b> tutto dovranno dare sul campo, cominciando a vincere sabato col <b>Milan</b> (ore 18) in trasferta. Se l’aspettano il presidente<b> De Laurentiis</b> e la dirigenza tutta, dopo la grande rivolta post <b>Salisburgo</b> e le ultime 5 partite (4 pareggi ed una sconfitta) senza successi. Bisognerà ritrovarsi e parlarsi, Ancelotti e la squadra, per risolvere lo scollamento che si è venuto a creare nello spogliatoio. Ieri l’allenatore è stato intercettato a Londra con la sua seconda moglie, Mariann Barrena <b>McClay</b> (nessuna indiscrezione di mercato, nella City vive la figlia di lei) ed oggi sarà a Castelvolturno per dirigere il primo allenamento di una settimana nella quale il giorno importante potrebbe essere giovedì, quando il gruppo sarà al completo per guardarsi negli occhi e decidere di dare la svolta alla stagione.</p>
      <figure>
        <a href="https://www.tuttosport.com/foto/calcio/serie-a/2019/11/09-63237520/il_napoli_non_vince_piu_e_il_san_paolo_fischia_/">
          <img src="https://cdn.tuttosport.com/images/2019/11/09/225154232-5f898cb4-bcf1-4b8e-a07f-aec3e5448b28.jpg"/>
        </a>
        <figcaption>Il Napoli non vince più. E il San Paolo fischia…<br/><a href="https://www.tuttosport.com/foto/calcio/serie-a/2019/11/09-63237520/il_napoli_non_vince_piu_e_il_san_paolo_fischia_/">Guarda la gallery</a></figcaption>
      </figure>
      <p>Svolta attesa soprattutto dal presidente De Laurentiis che sta per avviare tutte le iniziative giudiziarie, sportive e civili, nei confronti degli insorti. Il presidente ha la facoltà di trattenere il 50% di una mensilità fino al giudizio definitivo del Collegio Arbitrale e portare in tribunale singolarmente i calciatori per danno d’immagine. Lo farà per davvero? Sì, ma prima di schiacciare il bottone, vuole verificare il comportamento di squadra ed allenatore sabato a Milano e poi mercoledì a <b>Liverpool</b>. </p>
      <p>
        <a href="http://edicola.tuttosport.com/">
          <b>LEGGI L'ARTICOLO COMPLETO SULL'EDIZIONE ODIERNA DI TUTTOSPORT</b>
        </a>
      </p>
      <related>
        <a href="https://www.tuttosport.com/news/calcio/calcio-estero/dal-mondo/2019/11/16-63446074/koulibaly_il_post_per_napoli_qui_ci_sentiamo_a_casa_/"/>
        <a href="https://www.tuttosport.com/news/calcio/serie-a/napoli/2019/11/15-63406345/napoli_manolas_allan_e_ghoulam_seduta_personalizzata/"/>
        <a href="https://www.tuttosport.com/news/calcio/calciomercato/2019/11/14-63378143/napoli_giuffredi_hysaj_andra_alla_roma_o_partira_a_costo_zero_/"/>
        <a href="https://www.tuttosport.com/archivio/calcio/serie-a/napoli"/>
        <a href="https://www.tuttosport.com/news/calcio/serie-a/napoli/2019/11/15-63406345/napoli_manolas_allan_e_ghoulam_seduta_personalizzata/?related_news"/>
        <a href="https://www.tuttosport.com/news/calcio/calciomercato/2019/11/14-63378143/napoli_giuffredi_hysaj_andra_alla_roma_o_partira_a_costo_zero_/?related_news"/>
        <a href="https://www.tuttosport.com/news/calcio/serie-a/napoli/2019/11/14-63375477/napoli_manolas_e_allan_hanno_lavorato_a_parte/?related_news"/>
        <a href="https://www.tuttosport.com/news/calcio/calciomercato/2019/11/13-63345134/ds_genk_su_berge_non_c_e_solo_il_napoli_piace_anche_al_liverpool_/?related_news"/>
      </related>
    </article>
  </body>
</html>