<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vanityfair.it/people/mondo/2019/11/18/kate-middleton-via-assistenti-personali-licenziata-foto"/>
    <meta property="og:site_name" content="VANITY FAIR"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Kate Middleton, che succede? Via due assistenti personali in un mese"/>
    <meta property="og:description" content="Stando alle ricostruzioni della stampa britannica, la duchessa avrebbe prima licenziato la storica collaboratrice Sophie Agnew e poi incassato le dimissioni del suo braccio destro Catherine Quinn. Segno che qualcosa non va o semplice turnover?"/>
  </head>
  <body>
    <article>
      <h1>Kate Middleton, che succede? Via due assistenti personali in un mese</h1>
      <address><time datetime="2019-11-18T00:00:00+00:00">18 Nov 2019</time> by <a rel="author" href="https://www.vanityfair.it/author/nbambini" target="_blank">Nicola Bambini</a></address>
      <slideshow>
        <figure>
          <img src="https://images.vanityfair.it/wp-content/uploads/2019/11/18092404/kate-l3-950x684.jpg"/>
        </figure>
        <figure>
          <img src="https://images.vanityfair.it/gallery/116728/Big/b4e94cc5-c2af-4f74-ae3e-12ea5db86d20.jpg"/>
          <figcaption>
            <b>Catherine Quinn, braccio destro di Kate Middleton</b>
            <cite>Getty Images</cite>
          </figcaption>
        </figure>
        <figure>
          <img src="https://images.vanityfair.it/gallery/116728/Big/64a4c7ac-459b-42ee-8ca1-cc5b14429e45.jpg"/>
          <figcaption>
            <b>Catherine Quinn, braccio destro di Kate Middleton</b>
            <cite>Getty Images</cite>
          </figcaption>
        </figure>
        <figure>
          <img src="https://images.vanityfair.it/gallery/116728/Big/f8e4f4b7-dee3-4ff2-8d8f-4fef56785828.jpg"/>
          <figcaption>
            <b>Catherine Quinn, braccio destro di Kate Middleton</b>
            <cite>Getty Images</cite>
          </figcaption>
        </figure>
        <figure>
          <img src="https://images.vanityfair.it/gallery/116728/Big/5e9445a0-07fa-41fe-8a2e-719eef9cd0cd.jpg"/>
          <figcaption>
            <b>Catherine Quinn, braccio destro di Kate Middleton</b>
            <cite>Getty Images</cite>
          </figcaption>
        </figure>
        <figure>
          <img src="https://images.vanityfair.it/gallery/116728/Big/7085c8e5-2df1-4f54-b089-2dfe8015e458.jpg"/>
          <figcaption>
            <b>Catherine Quinn, braccio destro di Kate Middleton</b>
            <cite>Getty Images</cite>
          </figcaption>
        </figure>
        <figure>
          <img src="https://images.vanityfair.it/gallery/116728/Big/5275a322-52e5-4b32-a7f2-54c4e749b060.jpg"/>
          <figcaption>
            <b>Catherine Quinn, braccio destro di Kate Middleton</b>
            <cite>Getty Images</cite>
          </figcaption>
        </figure>
        <figure>
          <img src="https://images.vanityfair.it/gallery/116728/Big/54bc61e8-1c9a-4003-9a06-2de7dcc5ced1.jpg"/>
          <figcaption>
            <b>Catherine Quinn, braccio destro di Kate Middleton</b>
            <cite>Getty Images</cite>
          </figcaption>
        </figure>
        <figure>
          <img src="https://images.vanityfair.it/gallery/116728/Big/01398eab-7a0c-455f-b967-d6198b898cb9.jpg"/>
          <figcaption>
            <b>Catherine Quinn, braccio destro di Kate Middleton</b>
            <cite>Getty Images</cite>
          </figcaption>
        </figure>
        <figure>
          <img src="https://images.vanityfair.it/gallery/116728/Big/fb8dabfa-5b77-45ff-9bb7-f51ba710861a.jpg"/>
          <figcaption>
            <b>Catherine Quinn, braccio destro di Kate Middleton</b>
            <cite>Getty Images</cite>
          </figcaption>
        </figure>
        <figcaption>Catherine Quinn, braccio destro di Kate Middleton</figcaption>
      </slideshow>
      <p>
        <b>Stando alle ricostruzioni della stampa britannica, la duchessa avrebbe prima licenziato la storica collaboratrice Sophie Agnew e poi incassato le dimissioni del suo braccio destro Catherine Quinn. Segno che qualcosa non va o semplice turnover?</b>
      </p>
      <p>Il <b>nome</b> è lo stesso, e il suono del <b>cognome</b> si avvicina parecchio alla parola «<i>regina</i>». <b>Catherine Quinn</b> sembrava avere tutte le<b> carte in regola</b> – dati anagrafici compresi – per lavorare al fianco di <a href="https://www.vanityfair.it/topic/kate-middleton"><b>Kate Middleton</b></a>. Eppure, a distanza di appena <b>due anni</b> dall’assunzione, l’assistente personale della duchessa di Cambridge pare abbia deciso di lasciare il suo incarico per dedicarsi <b>ad altre sue passioni</b>.</p>
      <p>Catherine, che abbandonerà il suo posto<b> dopo Natale,</b> ha il compito di seguire come un’ombra Kate durante gli <b>impegni ufficiali</b>, informarla sui partecipanti all’evento e <b>organizzarle l’agenda</b> degli appuntamenti. Insomma, un ruolo di <b>massima responsabilità</b>: «Non sarà facile trovare un sostituto all’altezza», scrive il <i>Daily Mail</i>, che poi precisa: «L’addio tra le due donne è stato <b>amichevole</b> e cordiale».</p>
      <p>Diverso, quindi, da quello con <b>Sophie Agnew</b>, una storica collaboratrice della duchessa che a ottobre <b>è stata licenziata</b> dopo sette anni di servizio. Il suo allontanamento ha destato <b>scalpore</b> in quanto – sempre stando ai report dei tabloid – l’assistente di Kate avrebbe scoperto<b> la brutta notizia</b> rientrando dalla luna di miele. Cos’ha spinto la moglie di <a href="https://www.vanityfair.it/topic/william-dinghilterra"><b>William</b></a> a prendere questa <b>decisone improvvisa</b>?</p>
      <p>In tal senso, pare sia stata determinante la <b>separazione</b> tra i Cambridge e i Sussex per quanto riguarda <b>le attività benefiche:</b> senza Harry e Meghan nelle <b>Royal Foundation</b>, le attività di coordinamento di Sophie sarebbero quindi diventate «<b>superflue</b>», tanto che al suo allontanamento non ha corrisposto <b>nessuna assunzione</b>. Una carica soppressa, quindi, ma non si può dire lo stesso per la<b> questione-Quinn</b>.</p>
      <p>Fatto sta che in un mese Kate ha perso <b>due importanti assistenti,</b> ribadendo quanto sia complicato lavorare per la royal family e <b>ridimensionando</b> gli attacchi a <a href="https://www.vanityfair.it/topic/meghan-markle"><b>Meghan Markle</b></a>, accusata in passato per <a href="https://www.vanityfair.it/people/mondo/2019/03/11/meghan-markle-perde-pezzi-licenzia-assistente-personale-dimissioni-segretaria-foto"><b>l’eccessivo turnover</b></a> nel suo staff. Adesso alla duchessa di Cambridge non resta che<b> mettersi alla ricerca</b> di un nuovo braccio destro che si trovi bene a <b>Kensington Palace</b> e la segua più a lungo possibile.</p>
      <p>Magari fin quando non sarà<i> Catherine Queen (consort).</i></p>
      <p> </p>
      <related>
        <h4>LEGGI ANCHE</h4>
        <a href="https://www.vanityfair.it/people/mondo/2019/11/14/kate-middleton-william-tre-figli-tempo-libero-pisolino-foto-gossip"/>
        <a href="https://www.vanityfair.it/people/mondo/2019/11/09/regina-elisabetta-fan-kate-middleton-preferita-foto-gossip"/>
      </related>
    </article>
  </body>
</html>