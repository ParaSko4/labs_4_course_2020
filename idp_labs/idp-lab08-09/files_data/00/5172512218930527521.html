<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.automarket.ro/stiri/honda-civic-primeste-un-facelift-discret-modificari-minore-de-design-si-94789.html"/>
    <meta property="og:site_name" content="Automarket"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Honda Civic primește un facelift discret: modificări minore de design și aceeași gamă de motoare"/>
    <meta property="og:description" content="Honda a anunțat o serie de îmbunătățiri minore pentru Civic, care primește modificări estetice minore și un interior cu materiale de calitate mai bună, în timp ce gama de motorizări este neschimbată."/>
  </head>
  <body>
    <article>
      <h1>Honda Civic primește un facelift discret: modificări minore de design și aceeași gamă de motoare</h1>
      <address><time datetime="2019-11-18T00:00:00+00:00">18 Nov 2019</time> by <a rel="author">Daniel Popescu</a></address>
      <slideshow>
        <figure>
          <img src="https://static.automarket.ro/img/auto_resized/db/article/094/789/614194l-610x390-b-e8705a35.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/743/787563l-610x390-b-ab46c028.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/743/943072l-610x390-b-6161ccc6.jpg"/>
        </figure>
      </slideshow>
      <p>Honda a anunțat o serie de îmbunătățiri minore pentru Civic, care primește modificări estetice minore și un interior cu materiale de calitate mai bună, în timp ce gama de motorizări este neschimbată.</p>
      <p>La ceva mai mult de trei ani de la <a href="https://www.automarket.ro/stiri/acesta-este-noul-honda-civic-a-10-a-generatie-a-compactei-nipone-preia-72755.html">lansarea celei de-a zecea generații</a>, <a href="https://www.automarket.ro/masini-noi/honda/civic-4179/">Honda Civic</a> primește acum un facelift discret pentru 2020.</p>
      <p>Constructorul japonez a publicat câteva imagini cu noul Civic facelift în versiunea sedan care scot în evidență o serie de noutăți în privința designului exterior.</p>
      <p><b>Astfel, au apărut modificări în zona grilei, în timp ce prizele de aer au fost restilizate pentru a oferi un design mai <a href="https://www.automarket.ro/stiri/coeficient-aerodinamic-cx-86537.html">aerodinamic</a>.</b> În plus, <a href="https://www.automarket.ro/stiri/lumini-de-zi-85737.html">luminile de zi LED</a> au fost redesenate, iar versiunile de bază beneficiază de noi jante de 16 inch, în timp ce versiunile de top pot fi echipate cu jante sportive Shark Grey de 17 inch. Clienții vor putea comanda noul Civic facelift și în noua culoare de caroserie Obsidian Blue.</p>
      <figure>
        <img src="https://static.automarket.ro/img/auto_resized/db/model/005/743/787563l-545x347-n-883b4c16.jpg"/>
      </figure>
      <p>La interior, niponii au optat pentru o serie de materiale noi și pentru o nouă textură pentru planșa de bord, în timp ce scaunul șoferului este ajustabil electric pe versiunile de top. <b>La rândul său, sistemul de infotainment este compatibil cu sistemele Apple CarPlay și Android Auto.</b> Contrar tendinței din industria auto, sistemul de infotainment și controlul climateric au primit câteva butoane fizice ca urmare a numeroaselor solicitări primite din partea clienților.</p>
      <figure>
        <img src="https://static.automarket.ro/img/auto_resized/db/model/005/743/943072l-545x347-n-3d4f53f9.jpg"/>
      </figure>
      <p>În schimb, sub capotă nu există noutăți semnificative, întrucât, la fel ca și până acum, Civic va fi disponibil cu două motoare pe benzină. Versiunea de bază este o unitate VTEC <a href="https://www.automarket.ro/stiri/motor-turbo-86649.html">turbo</a> de un litru care generează 126 <a href="https://www.automarket.ro/stiri/cal-putere-cp-86347.html">CP</a> și un cuplu maxim de 200 Nm, cu mențiunea că <a href="https://www.automarket.ro/stiri/a-zecea-generatie-honda-civic-este-disponibila-si-in-romania-hatchback-ul-77611.html">puterea a scăzut cu 3 CP</a>, cel mai probabil ca urmare a update-urilor necesare pentru noile <a href="https://www.automarket.ro/stiri/test-wltp-85605.html">teste WLTP</a>. <b>Unitatea de top este un VTEC <a href="https://www.automarket.ro/stiri/motor-turbo-86649.html">turbo</a> de 1.5 litri care oferă 182 <a href="https://www.automarket.ro/stiri/cal-putere-cp-86347.html">CP</a> și un cuplu maxim de 240 Nm.</b></p>
      <p>Pentru anumite piețe, Civic facelift va fi disponibil și cu un <a href="https://www.automarket.ro/stiri/aprindere-prin-comprimare-86323.html">motor diesel</a> i-DTEC de 1.6 litri care oferă 120 <a href="https://www.automarket.ro/stiri/cal-putere-cp-86347.html">CP</a> și un cumplu maxim de 300 Nm.</p>
      <p>În privința sistemelor de siguranță nu apar modificări, întrucât Civic facelift este disponibil cu pachetul <a href="https://www.automarket.ro/masini-noi/honda/">Honda</a> Sensing care include sistemul automat de frânare cu funcție de detectare pentru pietoni, sistemul de avertizare pentru coliziuni frontale, sistemul de menținere a benzii de circulație, sistemul de recunoaștere a semnelor de circulație și <a href="https://www.automarket.ro/stiri/regulator-de-viteza-adaptiv-85585.html">cruise control adaptiv</a>.</p>
      <p>Pe piața din România, Civic facelift poate fi deja comandat, iar livrările au început în luna noiembrie. </p>
      <p>Via Honda</p>
    </article>
  </body>
</html>