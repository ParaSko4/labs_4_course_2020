<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ruporzt.com.ua/vlada/134717-u-zhitomir-polceysk-prezentuvali-shkolyaram-bezpechnu-krayinu.html"/>
    <meta property="og:site_name" content="Рупор Житомира"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="У Житомирі поліцейські презентували школярам «Безпечну країну»"/>
    <meta property="og:description" content="Поліцейські охорони спільно з інспекторами ювенальної служби Головного Управління Національної поліції Житомирщини та юними вартовими правопорядку зустрілись зі школярами міської школи № 7 імені В.Бражевського. Правоохоронці провели з учнями пізнавальний урок безпеки. В рамках національного проекту «Безпечна країна» поліцейські провели Єдиний національний урок з учнями сьомого класу загальноосвітньої школи № 7 імені В.Бражевського у місті Житомирі.Під час зустрічі правоохоронці нагадали школярам про правила поведінки та відповідальність за неправомірні дії, які за чинним законодавством передбачають адміністративну чи кримінальну відповідальність. Спілкуючись на тему булінгу, коли жертвами стають як школярі, так і вчителі, інспектори розповіли, яким чином можна попередити такі негативні явища, куди звертатися при виявлені подібних фактів і наслідки правопоряшення.Під час розмови наголошувалось на телефонних номерах служб, які надають невідкладну допомогу при виникненні небезпечних ситуацій. Натомість запитання…"/>
  </head>
  <body>
    <article>
      <h1>У Житомирі поліцейські презентували школярам «Безпечну країну»</h1>
      <address>
        <time datetime="2019-11-18T00:00:00+00:00">18 Nov 2019</time>
      </address>
      <p>Поліцейські охорони спільно з інспекторами ювенальної служби Головного Управління Національної поліції Житомирщини та юними вартовими правопорядку зустрілись зі школярами міської школи № 7 імені В.Бражевського. Правоохоронці провели з учнями пізнавальний урок безпеки.</p>
      <figure>
        <img src="http://ruporzt.com.ua/uploads/posts/2019-11/1574089089_2019_001-min.jpg"/>
      </figure>
      <p>В рамках національного проекту «Безпечна країна» поліцейські провели Єдиний національний урок з учнями сьомого класу загальноосвітньої школи № 7 імені В.Бражевського у місті Житомирі.<br/><br/>Під час зустрічі правоохоронці нагадали школярам про правила поведінки та відповідальність за неправомірні дії, які за чинним законодавством передбачають адміністративну чи кримінальну відповідальність. <br/><br/>Спілкуючись на тему булінгу, коли жертвами стають як школярі, так і вчителі, інспектори розповіли, яким чином можна попередити такі негативні явища, куди звертатися при виявлені подібних фактів і наслідки правопоряшення.<br/><br/>Під час розмови наголошувалось на телефонних номерах служб, які надають невідкладну допомогу при виникненні небезпечних ситуацій.</p>
      <figure>
        <img src="http://ruporzt.com.ua/uploads/posts/2019-11/1574089042_2019_-047-min.jpg"/>
      </figure>
      <p>Натомість запитання, як викликати поліцію без телефону, викликало у школярів відверте здивування. Поліцейські охорони розповіли учням про такі можливості та хто і в яких випадках може скористатися кнопкою «Терміновий виклик поліції». Також правоохоронці закликали дітей звернути увагу на відповідні наліпки на будівлях.<br/><br/>По завершенню зустрічі працівники обох служб поспілкувалися з дітьми у невимушеній обстановці, відповіли на численні запитання та сфотографувалися на пам’ять.</p>
    </article>
  </body>
</html>