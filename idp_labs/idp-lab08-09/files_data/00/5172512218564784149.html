<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.automarket.ro/formula1/efectele-incidentelor-din-brazilia-hamilton-a-pierdut-podiumul-nicio-94807.html"/>
    <meta property="og:site_name" content="Automarket"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Efectele incidentelor din Brazilia: Hamilton a pierdut podiumul. Nicio acțiune împotriva lui Leclerc și Vettel după un duel &quot;prostest&quot;"/>
    <meta property="og:description" content="Lewis Hamilton a fost penalizat cu 5 secunde în cursa din Brazilia și a pierdut ultimul loc pe podium în favoarea lui Carlos Sainz, în timp ce comisarii nu au dictat nicio sancțiune împotriva lui Charles Leclerc și Sebastian Vettel în urma unui duel &quot;prostesc&quot;."/>
  </head>
  <body>
    <article>
      <h1>Efectele incidentelor din Brazilia: Hamilton a pierdut podiumul. Nicio acțiune împotriva lui Leclerc și Vettel după un duel "prostest"</h1>
      <address><time datetime="2019-11-18T00:00:00+00:00">18 Nov 2019</time> by <a rel="author">Daniel Popescu</a></address>
      <p>Lewis Hamilton a fost penalizat cu 5 secunde în cursa din Brazilia și a pierdut ultimul loc pe podium în favoarea lui Carlos Sainz, în timp ce comisarii nu au dictat nicio sancțiune împotriva lui Charles Leclerc și Sebastian Vettel în urma unui duel "prostesc".</p>
      <p>Ultimele tururi ale Marelui Premiu al Braziliei au generat numeroase evenimente, care au început cu un acroșaj intre Charles Leclerc și Sebastian Vettel.</p>
      <p>Cei doi s-au atins ușor și au fost nevoiți să abandoneze în urma unor pene de cauciuc, însă comisarii de cursă au decis ulterior ca ambii piloți ar fi putut să evite incidentul, motiv pentru care nu au fost sancționați.</p>
      <p>La rândul său, șeful Mattia Binotto a catalogat incidentul celor doi piloți <a href="https://www.automarket.ro/masini-noi/ferrari/">Ferrari</a> drept <i><b>"prostesc"</b></i> și a explicat motivele pentru care nu au existat ordine de echipă.</p>
      <p><i><b>"Nu căutam vinovați. Piloții au fost liberi să lupte, pentru că ne-am asigurat locul doi în clasamentul constructorilor, iar ei luptau pentru propriile poziții la piloți. Dar libertatea de a lupta nu înseamnă să ai acțiuni prostești, în special între coechipieri. A fost o acțiune prostească"</b></i>, a declarat șeful Scuderiei.</p>
      <p>După incident, Safety Car-ul și-a făcut intrarea pe circuit, iar Lewis Hamilton a intrat la boxe și a revenit în spatele lui Alexander Albon. În încercarea de a-l depăși, cei doi s-au acroșat, iar pilotul Red Bull a abandonat.</p>
      <p>Hamilton a fost penalizat cu 5 secunde pentru incident. În urma acestei decizii, pilotul echipei Mercedes a coborât de pe locul trei pe locul șapte și i-a permis lu Carlos Sainz să obțină primul podium din carieră. Britanicul și-a acceptat vina imediat după finalul cursei și a refuzat să se apere în fața comisarilor de cursă.</p>
      <p><i><b>"Am fost penalizat. Îmi asum vina, întrucât veneam din spate. Nu mă vedeți niciodată să am coliziuni cu cineva"</b></i>, a precizat el.</p>
      <p>Via F1</p>
    </article>
  </body>
</html>