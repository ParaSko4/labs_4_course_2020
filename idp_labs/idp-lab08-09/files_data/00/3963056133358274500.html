<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/salute/medicina/tumore_pancreas_aldo_giovanni_giacomo_spot_ricerca-4870780.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Cancro al pancreas, lo spot di Aldo, Giovanni e Giacomo per la ricerca VIDEO"/>
    <meta property="og:description" content="I 're del sorriso' contro il tumore al pancreas. Aldo, Giovanni e Giacomo, attraverso un video, si sono offerti di aiutare la comunità dei pazienti e dei familiari che si trovano a..."/>
  </head>
  <body>
    <article>
      <h1>Cancro al pancreas, lo spot di Aldo, Giovanni e Giacomo per la ricerca VIDEO</h1>
      <address>
        <time datetime="2019-11-18T00:00:00+00:00">18 Nov 2019</time>
      </address>
      <p>I 're del sorriso' contro il <b><a href="http://www.ilmessaggero.it/t/tumore">tumore</a></b> al <b>pancreas</b>. <b>Aldo, Giovanni e Giacomo</b>, attraverso un video, si sono offerti di aiutare la comunità dei pazienti e dei familiari che si trovano a dover affrontare una malattia così complessa come il tumore del pancreas. Il video è associato alla raccolta fondi di Codice Viola a favore della ricerca indipendente, ed è stato presentato a Milano, in vista della Giornata mondiale contro questa malattia, che si celebrerà il 21 novembre.</p>
      <p>
        <a href="https://salute.ilmessaggero.it/ricerca/tumore_cura_pancreas_usa_scoperta_ultime_notizie-4693405.html">Tumore al pancreas, ragazzo di 15 anni mette a punto un test per la diagnosi precoce</a>
      </p>
      <p>«La nostra associazione si sta impegnando in una raccolta fondi a favore di una sperimentazione clinica randomizzata di fase III che abbia due caratteristiche fondamentali: una sperimentazione indipendente e contemporaneamente multicentrica per favorire la partecipazione di tutti i pazienti, anche quelli non prossimi ad un centro di eccellenza», afferma Piero Rivizzigno, presidente dell'Associazione Codice Viola. «Ringraziamo quindi Aldo Giovanni e Giacomo per la loro sensibilità e il contributo che stanno dando alla causa dei nostri pazienti e delle loro famiglie», conclude.</p>
      <figure>
        <iframe src="https://www.youtube.com/embed/-yuBn6soFMU" width="560" height="315" data-service="Youtube" scrolling="no"/>
      </figure>
      <footer>Ultimo aggiornamento: 16:46<br/>© RIPRODUZIONE RISERVATA</footer>
      <related>
        <h4>APPROFONDIMENTI</h4>
        <a href="https://www.ilmessaggero.it/salute/ricerca/tumori_seno_ovaie_polmoni_trattamenti_gravita_muoiono_cellule_cancro-4700298.html"/>
        <a href="https://www.ilmessaggero.it/salute/ricerca/tumore_cura_pancreas_usa_scoperta_ultime_notizie-4693405.html"/>
      </related>
    </article>
  </body>
</html>