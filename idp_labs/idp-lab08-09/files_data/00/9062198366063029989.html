<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/makale/3376883/adnan-oksuz/salonun-gozyaslarina-boguldugu-an"/>
    <meta property="og:site_name" content="Milli Gazete"/>
    <meta property="article:published_time" content="2019-11-18T00:30:00+00:00"/>
    <meta property="og:title" content="Salonun gözyaşlarına boğulduğu an!"/>
    <meta property="og:description" content="Bulgaristan/Kırcaali"/>
  </head>
  <body>
    <article>
      <h1>Salonun gözyaşlarına boğulduğu an!</h1>
      <address><time datetime="2019-11-18T00:30:00+00:00">18 Nov 2019, 00:30</time> by <a rel="author" href="https://www.milligazete.com.tr/yazar/adnan-oksuz" target="_blank">Adnan Öksüz</a></address>
      <p>Bulgaristan/Kırcaali</p>
      <p>Türkiye Yazarlar Birliği tarafından 13.sü düzenlenen ‘Türkçenin Uluslararası Şiir Şöleni’ tamamlandı. 3 farklı ülkede gerçekleştirildi; Edirne (Türkiye), Gümülcine (Yunanistan) ve Kırcaali (Bulgaristan). Önemli bir etkinlikti. 24 farklı ülkeden onlarca şairi bir araya getirmek bile başlı başına bir iş.</p>
      <p>***</p>
      <p>Yunanistan-Gümülcine’den sonra Kırcaali yollarına düştük, kalabalık şairler topluluğu ile… Kırcaali izlenimlerimi sizlerle paylaşmak istiyorum;</p>
      <p>* Kırcaali, Bulgaristan’ın güneydoğusunda yer alan bir yerleşim birimi. Kırca Ali, Osmanlı döneminde ilk Rumeli Beylerbeyi Lala Şahin’in akıncı gruplarından birinin lideri. Kırcaali şehrinin de kurucusu. Bulgaristan’ın en büyük 10. şehri. 180 bin nüfusu var. Şehrin yüzde 88’i Türk.</p>
      <p>* 7 ilçesi var, Kırcaali’nin. Yedisinin de belediye başkanı Türk. Belediye meclis başkanları da Türk. Türkler belediye meclis üyelerinin çoğunluğunu teşkil ediyor. Hasan Aziz, 5. dönem belediye başkanı seçildi, Kırcaali’de.</p>
      <p>*Arda Nehri üzerinde, 28 kilometre boyunca uzayan bir baraj var. Edirne/Meriç Nehri taşmaları, zaman zaman bu barajın kapaklarının açılmasından kaynaklı imiş…</p>
      <p>*Kırcaali’de merkezde sadece 1 cami var. O da Osmanlı'dan kalma. Avlusunda, Kırcaali şehrinin kurucusu ‘Gazi Kırca Ali’nin yeni inşa edilen kabri dikkat çekiyor. Bir caminin de inşaatı devam ediyor. Anlatılanlara göre, Bursa Büyükşehir Belediye Başkanlığı görevinden alınmadan önce Recep Altepe yeni cami inşaatına destek olmuş. Sonrasında yardımlar kesilmiş!</p>
      <p>* Kırcaali'de Ömer Lütfi Kültür Derneği’nde, “Mehmet Akif Şiir Faslı”nda şairler şiirlerini okurken farklı duygulara gark oldum. “Niye” diyeceksiniz? Milli şairimiz Mehmet Akif Ersoy konusunda büyük çalışmaların ve faaliyetlerin altında imzası olan bir isimdi, merhum Rıfkı Kaymaz. TYB’de de görevler üstlendi. Hayatta olsaydı Kırcaali'de en az birkaç şiirini okurdu diye geçirdim, içimden…</p>
      <p>* Duygusal anlar yaşandı Kırcaali'de. Şair Adem Turan şiirini okurken gözyaşlarına hakim olamadı. Köklerini hatırlattı önce. Daha önce bir kez daha bu toprakları ziyaret ettiğini hatırlattı. “Yarımız burada kaldı!” diye de ekledi ama daha fazla da devam edemedi... Büyük bir duygu yoğunluğu yaşadı/yaşattı.</p>
      <p>*Kırcaali’de, Bulgaristan Türklerinden Resmiye Mü'mine de o topraklarda yaşadıklarını resmeden bir şiirini okudu.</p>
      <h3>TYB ŞİİR ŞÖLENİ’NDE NELER YAŞANDI?</h3>
      <p>* Belçika'dan şölene katılan Mesut Kocabaş (Hakiki Kabakçı) uçak korkusunu ilk kez bu program sayesinde alt etmiş. Son derece ilgi çeken 'taşlama' tarzı şiirlerini okudu.</p>
      <p>*Şeref Akbaba ve İsmail Bingöl... Her iki isim de muhabbeti bol isimler. Şeref Bey, vaktiyle merhum Rıfkı Kaymaz’ın öncülüğünde çıkan ve Milli Türk Talebe Birliği çizgisindeki “Muştu” dergisine önemli katkılar verdiğini anlattı. 20 yıldır çıkardığı “Ay Vakti” dergisini de…</p>
      <p>* Şaşırdığım zamanlar da oldu. Beni şaşırtan isimlerden biri Ahmet Uludağ... Ziraat Prof'u. Mesleğinde oldukça başarılı ve de ufuk açan sohbetleri ile öne çıktı, şiir şöleninde. Hemen bütün etkinliklere iştirak etti. Ama o da bir şair. Oldukça içli bir şiirini okudu.</p>
      <p>* Kırgız akademisyen Altunbek İsmailov, esprileri ve şairleri davet cümleleri ile programın hiç tartışmasız yıldızıydı. Mesela, programın Edirne’de gerçekleşmesinde büyük emekleri olan Prof. Dr. Rıdvan Canım’ı davet ederken şöyle seslendi; “Sözleri yalın, bıyığı kalın, Rıdvan Canım…”</p>
      <p>*Programın Gümülcine (Yunanistan) ayağı Türk Gençler Birliği’nde gerçekleşti. Gümülcine seçilmiş Baş Müftüsü İbrahim Şerif’in, “İyi ki varsınız, iyi ki geldiniz. Azınlığımız için bu ziyaret iyi oldu. Allah hepinizden razı olsun.” cümleleri önemliydi.</p>
      <p>*Arif Albayrak... KKTC’den katıldı. Şiirleri kadar, mesajları da etkileyiciydi; “Galatasaray takımı neden KKTC’den bir futbol takımıyla bir maç yapmaz! Ya da Fenerbahçe futbol takımının KKTC'li bir futbol takımıyla maç yaptığını gördünüz mü? Veya KKTC'den kalkan bir uçak İstanbul’a uğramadan bir Türk devletine inebiliyor mu?”</p>
      <p>* D.Mehmet Doğan'ın Gümülcine ve Kırcaali’ye giderken yol sohbetleri esprili ve hoş idi. Çekilen zahmet ve güçlükleri hafifletti bu sohbetler.</p>
      <figure>
        <img src="https://www.milligazete.com.tr/sites/71/uploads/2019/11/17/large/adnan-oksuz.jpg?r=73002e48c94dc67f7fbfc354dd9db6a0"/>
      </figure>
      <h3>TYB ŞİİR ŞÖLENİ'NİN 'EN'LERİ</h3>
      <p>* En istikrarlı: D.Mehmet Doğan</p>
      <p>* En emektar: İbrahim Ulvi Yavuz</p>
      <p>* En hareketli: Mustafa Ekici</p>
      <p>* En organizatör: Mahmut Erdemir</p>
      <p>* En fotoğrafçı: Alperen Furkan Zengin</p>
      <p>* En esprili: Altunbek İsmailov</p>
      <p>* En sunucu: Muhammet Enes Kala</p>
      <p>* En araştırmacı: Hicabi Kırlangıç</p>
      <p>* En duygusal: Adem Turan</p>
      <p>* En hoca: Ahmet Uludağ</p>
      <p>* En muhabbet: İsmail Bingöl</p>
      <p>* En eğitimci: Şeref Akbaba</p>
      <p>* En vurgulu okuyan: Meryem Kılıç</p>
      <p>* En konuksever: Rıdvan Canım</p>
      <p>* En gezgin: Halil İbrahim Özdemir</p>
      <p>* En sakin: İhsan Deniz</p>
      <p>* En şakacı: Mustafa Can</p>
      <p>* En yerli: Fahri Tuna</p>
      <p>* En sessiz: Ali Sali</p>
      <p>* En yazar: Mehmet Ömer Kazancı</p>
      <p>* En heyecanlı: Şakizada Abdulkerimov</p>
      <p>* En katkı veren: Bekir Sıddık Soysal</p>
      <p>* En genç: İmran Sadai</p>
      <p>* En protest: Hakiki Kabakçı</p>
      <p>* En ağır abi: Arif Albayrak</p>
      <p>* En koşturan: Zafer Kızılca</p>
      <p> Tüm isimleri burada anmak takdir edersiniz ki zor! Mutlaka eksik kalan vardır... O isimler de kısmetse bir başka programda, inşallah! Yolumuz kesiştiği takdirde...</p>
      <related>
        <h4># YAZARIN DİĞER YAZILARI</h4>
        <a href="https://www.milligazete.com.tr/makale/3373104/adnan-oksuz/tyb-siir-soleninden-farkli-notlar"/>
        <a href="https://www.milligazete.com.tr/makale/3306089/adnan-oksuz/bin-yillik-gelenek"/>
        <a href="https://www.milligazete.com.tr/makale/3301671/adnan-oksuz/carpici-bir-yorum"/>
        <a href="https://www.milligazete.com.tr/makale/3289187/adnan-oksuz/yazik-bu-yillara-yazik-bu-emeklere"/>
        <a href="https://www.milligazete.com.tr/makale/3285614/adnan-oksuz/saadet-partisi-kongresinden-farkli-notlar-2"/>
        <a href="https://www.milligazete.com.tr/yazar/adnan-oksuz"/>
      </related>
    </article>
  </body>
</html>