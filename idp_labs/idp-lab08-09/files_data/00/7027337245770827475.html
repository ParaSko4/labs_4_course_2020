<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698951/%D9%86%D8%A7%D8%A2%D8%B1%D8%A7%D9%85%DB%8C-%D9%87%D8%A7%DB%8C-%D8%B4%DB%8C%D8%B1%D8%A7%D8%B2-%D8%B3%D9%88%D8%AE%D8%AA%D9%86-%D8%B3%D8%A7%D8%AE%D8%AA%D9%85%D8%A7%D9%86-%D8%A2%D9%85%D9%88%D8%B2%D8%B4%DB%8C-%D8%AC%D9%87%D8%A7%D8%AF-%D8%AF%D8%A7%D9%86%D8%B4%DA%AF%D8%A7%D9%87%DB%8C"/>
    <meta property="og:site_name" content="عصر ايران"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="ناآرامی های شیراز/ سوختن ساختمان آموزشی جهاد دانشگاهی"/>
    <meta property="og:description" content="روابط جهاددانشگاهی استان فارس اعلام کرد که روز گذشته یکی از ساختمان‌های آموزشی این نهاد واقع در چهارراه عدالت شهر شیراز توسط عده‌ای اغتشاشگر به آتش کشیده شد."/>
  </head>
  <body>
    <article>
      <h1>ناآرامی های شیراز/ سوختن ساختمان آموزشی جهاد دانشگاهی</h1>
      <address><time datetime="2019-11-18T00:00:00+00:00">18 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/27/1038308_642.jpg"/>
      </figure>
      <p>روابط جهاددانشگاهی استان فارس اعلام کرد که روز گذشته یکی از ساختمان‌های آموزشی این نهاد واقع در چهارراه عدالت شهر شیراز توسط عده‌ای اغتشاشگر به آتش کشیده شد.</p>
      <p>به گزارش ایسنا؛ براساس اعلام روابط عمومی جهاددانشگاهی، شامگاه شنبه 25 آبان جمعی از اغتشاشگران اقدام به شکستن شیشه‌های ساختمان آموزشی جهاددانشگاهی واقع در چهارراه عدالت کرده و درب فلزی این مرکز را از جای می کنند و در جریان حمله این افراد به ساختمان جهاددانشگاهی در شامگاه شنبه، یکی از نیروهای حراست این نهاد نیز مصدوم می شود که هم اینک و بعد از دو روز همچنان در کما است.</p>
      <p>به گزارش ایسنا، روابط عمومی جهاددانشگاهی فارس با محکوم کردن اینگونه رفتارها و اقدامات آشوبگرانه، توضیح داده است که یکشنبه 26 آبان بار دیگر اغتشاشگران به ساختمان جهاددانشگاهی در محل چهارراه عدالت حمله ور شده و این ساختمان را به آتش می کشند که در نتیجه آن تمام 5 طبقه ساختمان آسیب دیده است.</p>
      <p>روابط عمومی جهاددانشگاهی با اعلام اینکه خسارت ناشی از آسیب وارده به ساختمان آموزشی جهاددانشگاهی در شیراز حدود 8 میلیارد تومان ارزیابی شده است، تاکید کرد که این ساختمان کاربری عمومی در زمینه آموزشی و اشتغال داشته و با هدف ارائه خدمات آموزشی کوتاه مدت و علمی کاربردی به شهروندان خصوصا گروه های کم درآمد جامعه ایجاد شده بود.</p>
      <p>براساس اعلام روابط عمومی جهاددانشگاهی این مرکز آموزشی خدمات مختلف آموزشی و اشتغال را به حدود 2 هزار نفر از آموزش گیرندگان که اکثرا از گروه‌های آسیب پذیر و کم درآمد جامعه بودند، ارائه می داد.</p>
    </article>
  </body>
</html>