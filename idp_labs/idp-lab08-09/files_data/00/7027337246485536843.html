<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698962/%D9%88%D8%B2%DB%8C%D8%B1-%D8%A7%D8%B1%D8%AA%D8%A8%D8%A7%D8%B7%D8%A7%D8%AA-%D8%A7%DB%8C%D9%86%D8%AA%D8%B1%D9%86%D8%AA-%D8%A8%D9%87-%D8%AF%D8%B3%D8%AA%D9%88%D8%B1-%D8%B4%D9%88%D8%B1%D8%A7%DB%8C-%D8%A7%D9%85%D9%86%DB%8C%D8%AA-%DA%A9%D8%B4%D9%88%D8%B1-%D9%82%D8%B7%D8%B9-%D8%B4%D8%AF%D9%87"/>
    <meta property="og:site_name" content="عصر ايران"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="وزیر ارتباطات: اینترنت به دستور شورای امنیت کشور قطع شده"/>
    <meta property="og:description" content="وزیر ارتباطات و فناوری اطلاعات گفت: اینترنت اختلال ندارد، بلکه به دستور و تشخیص شورای امنیت کشور با ابلاغ به اپراتورها قطع شده است."/>
  </head>
  <body>
    <article>
      <h1>وزیر ارتباطات: اینترنت به دستور شورای امنیت کشور قطع شده</h1>
      <address><time datetime="2019-11-18T00:00:00+00:00">18 Nov 2019</time> by <a rel="author">عصر ايران</a></address>
      <p>وزیر ارتباطات و فناوری اطلاعات گفت: اینترنت اختلال ندارد، بلکه به دستور و تشخیص شورای امنیت کشور با ابلاغ به اپراتورها قطع شده است.</p>
      <figure>
        <img src="https://cdn.asriran.com/files/fa/news/1398/8/27/1038354_288.jpg"/>
      </figure>
      <p>به گزارش ایرنا؛ محمدجواد آذری جهرمی در گفت و گویی درباره اختلال اینترنت در روزهای اخیر افزود: از روز گذشته پیگیری‌های لازم در حال انجام است تا با عادی شدن شرایط، مجوز لازم صادر شود و شرکت‌ها مجدد اینترنت را برقرار کنند.</p>
      <p>وزیر ارتباطات و فناوری اطلاعات با بیان اینکه قطع خدمات ضربه بسیاری به خدمات و مردم زده اما حفظ امنیت کشور به تشخیص امنیت کشور بسیار حائز اهمیت است، اظهار داشت: من امروز صبح با گروه‌های مختلف که در این موضوع دست اندرکار هستند مانند وزارت کشور صحبت کردم تا سریع‌تر اینترنت وصل شود.</p>
      <p>وی در پاسخ به این سوال که آیا اینترنت داخلی می‌شود، تاکید کرد: خیر این صحت ندارد؛ اینترنت داخلی معنا ندارد بلکه یک عبارت کاریکاتور شده، بسیار غلط است. ما موضوعی به نام اینترنت ملی نداریم.</p>
    </article>
  </body>
</html>