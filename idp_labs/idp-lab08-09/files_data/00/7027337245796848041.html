<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698973/%D8%AD%D8%AF%D8%A7%D9%82%D9%84-20-%D8%AA%D9%86-%D8%B2%D8%B9%D9%81%D8%B1%D8%A7%D9%86-%D8%A7%DB%8C%D8%B1%D8%A7%D9%86-%D8%A8%D9%87-%D8%A7%D9%81%D8%BA%D8%A7%D9%86%D8%B3%D8%AA%D8%A7%D9%86-%D9%82%D8%A7%DA%86%D8%A7%D9%82-%D9%85%DB%8C-%D8%B4%D9%88%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="حداقل 20 تن زعفران ایران به &quot;افغانستان&quot; قاچاق می شود"/>
    <meta property="og:description" content="سالانه حداقل 20 تن زعفران ایران به افغانستان قاچاق می شود و اسپانیا مشتری دائمی ایران، این محصول را از افغانستان خریداری می کند."/>
  </head>
  <body>
    <article>
      <h1>حداقل 20 تن زعفران ایران به "افغانستان" قاچاق می شود</h1>
      <address><time datetime="2019-11-18T00:00:00+00:00">18 Nov 2019</time> by <a rel="author">عصر ايران</a></address>
      <p>سالانه حداقل 20 تن زعفران ایران به افغانستان قاچاق می شود و اسپانیا مشتری دائمی ایران، این محصول را از افغانستان خریداری می کند.</p>
      <figure>
        <img src="https://cdn.asriran.com/files/fa/news/1398/8/27/1038362_930.jpeg"/>
      </figure>
      <p>به گزارش میزان به نقل از پرس تی وی، با توجه به افزایش رو به رشد مصرف زعفران ایرن سطح کشت این محصول را 5000 هکتار افزایش می‌دهد.</p>
      <p>علی طهماسبی، معاون وزیر جهاد کشاورزی ایران در گفت‌وگو با شبکه انگلیسی پرس تی وی اعلام کرد: دیگر کشت زعفران محدود به استان خراسان که در منطقه شرق کشور واقع شده، نخواهد بود.</p>
      <p>به گفته طهماسبی کشت زعفران به 115 هزار هکتار رسیده که نزدیک به 20 برابر بزرگ‌تر از کشت زعفران در کل دنیا است.</p>
      <p>این گزارش می‌نویسد: تصاویری که در روزهای اخیر در رسانه‌های ایران منتشر شده نشان می‌دهد کشاورزان در حال برداشت زعفران در بخش‌های مختلف کشور از جمله چهارمحال است. این منطقه سرد و کوهستانی در مرکز ایران است. همچنین برداشت زعفران در منطقه خوزستان که یک استان جنوبی و به داشتن آب و هوای گرم و مرطوب معروف است، نیز صورت می گیرد.</p>
      <p>برخی گزارش‌ها می‌نویسند ایران به طور از منافع تجارت بین‌المللی این کالای لوکس به دلیل صادرات فله‌ای و همچنین افزایش قاچاق آن به کشورهای همسایه استفاده نمی‌کند.</p>
      <p>برخی مقامات می‌گویند: دو سوم تولید سالانه زعفران ایران در حدود 300 تن به صورت فله‌ای به فروش می‌رود و برخی می‌گویند حدود 20 تن از این محصول ایرانی به خارج از کشور و عمدتا به کشور همسایه، افغانستان قاچاق می شود.</p>
      <p>برخی منابع صنعتی هم می‌گویند؛ قاچاق به کشور افغانستان بیشتر به دلیل مشتریان سنتی زعفران ایران نظیر شرکت‌های اسپانیایی که سعی می‌کنند تا واردات مستقیم از ایران را به دلیل تحریم‌های آمریکا نداشته باشند، صورت می‌گیرد. یعنی آنها زعفران ایران را از یک کشور ثالث خریداری می کنند.</p>
      <p>بر اساس آمارهای وزارت کشاورزی، ایران 280 تن زعفران را در سال 2019 منتهی به ماه مارس انجام داده که 351 میلیون دلار درآمد داشته است.</p>
      <p>کارشناسان بر این باورند؛ ایران می‌تواند سهم بسیار زیادی در تجارت بین‌المللی زعفران داشته باشد، در صورتی که برندسازی و بازاریابی این محصول در داخل کشور کار کند.</p>
    </article>
  </body>
</html>