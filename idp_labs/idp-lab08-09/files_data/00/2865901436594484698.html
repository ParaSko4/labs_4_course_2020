<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/tenis/vesti/bekerova-prognoza-ne-zvuci-lose-dokovic-u-2020-ce-uzeti-jos-dva-slema/342823"/>
    <meta property="og:site_name" content="MozzartSport"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Bekerova prognoza ne zvuči loše: Đoković u 2020. će uzeti još dva slema"/>
    <meta property="og:description" content="Nemac očekuje i da mladi lavovi osvoje neki slem"/>
  </head>
  <body>
    <article>
      <h1>Bekerova prognoza ne zvuči loše: Đoković u 2020. će uzeti još dva slema</h1>
      <h2>Nemac očekuje i da mladi lavovi osvoje neki slem</h2>
      <address>
        <time datetime="2019-11-18T00:00:00+00:00">18 Nov 2019</time>
      </address>
      <p>Posle ispuštene velike šanse da 2019. godinu završi na prvom mestu, pitanje koje sve i svetu tenisa intrigira je kako će izgledati naredna godina za <b>Novaka Đokovića</b>.</p>
      <p>Realnost je da do leta teško može do prvog mesta na ATP listi, ali i pored toga i te kako će imati <b>Novak</b> za šta da se bori. Pored četiri grend slema, na talonu u narednoj godini je i medalja na Olimpijskim igrama.</p>
      <p>Ako je suditi po <b>Borisu Bekeru</b>, bivšem treneru srpskog asa, biće i naredna godina berićetna za <b>Đokovića</b>.<br/>„<b>Melburn je Novakovo dvorište. Australija open je osvojio sedam puta. Na Vimbldonu će braniti trofej i smatram da će ga ponovo osvojiti</b>“, prognozira <b>Beker.</b></p>
      <p>Dva nova grend slema u džepu, ukupno 18, bez dileme bio bi to rezultat za zadovoljstvo srpskog tenisera.</p>
      <p>Međutim, završni masters u Londonu je označio i novu eru, po <b>Bekerovom</b> mišljenju, jer će se za trofeje pitati i mlađi igrači pored legendarne velike trojke.<br/>„<b>Cicipas je na Australijan openu pobedio Federera i to je podloga koja mu se dopada, isto kao i Aleksandru Zverevu, pa smatram da će i oni imati šanse. Ti mladi igrači udaraju jače od veterana, pogotovo sa osnovne linije, tako da bi i Vimbldon mogao da bude mesto na kojem će zablistati. Mislim da ćemo u 2020. godini dobiti i nekog novog grend slem šampona</b>“, smatra <b>Beker</b>.</p>
      <p><b>Foto:</b> <i>Reuters</i></p>
    </article>
  </body>
</html>