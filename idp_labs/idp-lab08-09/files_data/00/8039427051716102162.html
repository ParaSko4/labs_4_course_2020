<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=957527"/>
    <meta property="og:site_name" content="Andhrajyothy"/>
    <meta property="article:published_time" content="2019-11-18T00:57:10+00:00"/>
    <meta property="og:title" content="ప్రభుత్వ ‘సాయం’తోనే టెల్కోల మనుగడ"/>
    <meta property="og:description" content="ADVT"/>
  </head>
  <body>
    <article>
      <h1>ప్రభుత్వ ‘సాయం’తోనే టెల్కోల మనుగడ</h1>
      <address>
        <time datetime="2019-11-18T00:57:10+00:00">18 Nov 2019, 00:57</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>లేకపోతే పరిశ్రమలో మరిన్ని ఏకీకరణలు</b>
        </li>
      </ul>
      <p><b>న్యూఢిల్లీ:</b> ప్రభుత్వం ఆదుకోకపోతే కొన్ని టెలికాం కంపెనీల మనుగడ ముఖ్యంగా పాత టెలికాం కంపెనీల మనుగడ ప్రశ్నార్థకంగా మారే సూచనలు కనిపిస్తున్నాయి. సర్దుబాటు చేసిన స్థూల ఆదాయం (ఏజీఆర్‌) విషయంలో సుప్రీం కోర్టు తీర్పు నేపథ్యంలో ఈ ప్రమాదం మరింత పెరిగిందని ‘కోటక్‌ ఇనిస్టిట్యూషనల్‌ ఈక్విటీస్‌’ తన తాజా నివేదికలో పేర్కొంది. ప్రభుత్వం నుంచి ఎలాంటి సాయం అందకపోతే ఈ రంగంలో మరిన్ని ఏకీకరణ (కన్సాలిడేషన్‌)లు తప్పవని స్పష్టం చేసింది. ఏజీఆర్‌ బకాయిల విషయంలో ఆదుకోవాలని పాత టెలికాం కంపెనీలు ఇప్పటికే గగ్గోలు పెడుతున్నాయి. ఇటీవల భారత పర్యటనకు వచ్చిన వొడాఫోన్‌ గ్రూప్‌ సీఈఓ ‘ప్రభుత్వం ఆదుకోకపోతే భారత్‌లో వొడాఫోన్‌ ఐడియా మనుగడ అనుమానమే’ అని ముక్కుసూటిగా చెప్పారు.</p>
      <p> </p>
      <p>
        <b>ఇతర విషయాల్లోనూ ఆదుకోవాలి</b>
      </p>
      <p>ఏజీఆర్‌ విషయంలోనేగాక రెగ్యులేటరీ లేవీలు, స్పెక్ట్రమ్‌ చెల్లింపుల్లోనూ కంపెనీలకు ఊరటనివ్వాలని కోటక్‌ ఇనిస్టిట్యూషనల్‌ ఈక్విటీస్‌ పేర్కొంది. డేటా, వాయిస్‌ కాల్స్‌కు కనీస చార్జీలు నిర్ణయించడం కూడా అవసరమని తెలిపింది. రిలయన్స్‌ జియో అడ్డగోలు టారి్‌ఫల వల్లే ఆదాయాలు తగ్గి నష్టాలు పెరిగిపోయాయని పాత టెల్కోలు ఇప్పటికే గోల పెడుతున్నాయి. ఈ నేపథ్యంలో కోటక్‌ ఇనిస్టిట్యూషనల్‌ ఈక్విటీస్‌ ఈ సూచన చేయడం విశేషం. ప్రభుత్వం ఆదుకోక పరిశ్రమలో ఏకీకరణ ఊపందుకుంటే కొన్ని ఇబ్బందులు ఉన్నా, అది భారతీ ఎయిర్‌టెల్‌కు మేలే చేస్తుందని అంచనా వేసింది. వొడాఫోన్‌ ఐడియాకు మాత్రం మరో త్రైమాసికం భారీ నష్టాలు తప్పవని తెలిపింది.</p>
      <p>
        <b>టెలికాం పరిశ్రమ ప్రస్తుత పరిస్థితి</b>
      </p>
      <ul>
        <li>
          <b>సెప్టెంబరు త్రైమాసికంలో కంపెనీల నష్టాలురూ.లక్ష కోట్లు</b>
        </li>
        <li>
          <b>సుప్రీం కోర్టు తీర్పుతో పరిశ్రమపై రూ.1.4 లక్షల కోట్ల చెల్లింపుల భారం</b>
        </li>
        <li>
          <b>ఎయిర్‌టెల్‌, వొడాఫోన్‌ నెత్తిన రూ.1.16 లక్షల కోట్ల బకాయిల భారం</b>
        </li>
        <li>
          <b>రెండో త్రైమాసికంలో రూ.50,921 కోట్ల భారీ నష్టం ప్రకటించిన వొడాఫోన్‌ ఐడియా</b>
        </li>
        <li>
          <b>రూ.23,045 కోట్లకు చేరిన భారతీ ఎయిర్‌టెల్‌ నష్టాలు</b>
        </li>
        <li>
          <b>రూ.30,142 కోట్ల నష్టాలు ప్రకటించిన ఆర్‌కామ్‌</b>
        </li>
      </ul>
    </article>
  </body>
</html>