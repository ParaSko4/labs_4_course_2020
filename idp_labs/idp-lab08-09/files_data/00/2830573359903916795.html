<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/calciomercato/2019/11/18-63492830/mundo_deportivo_juve_attenta_il_barcellona_piomba_su_willian_/"/>
    <meta property="og:site_name" content="Tuttosport"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Mundo Deportivo: &quot;Juve attenta, il Barcellona piomba su Willian&quot;"/>
    <meta property="og:description" content="I blaugrana avrebbero messo gli occhi sul brasiliano, obiettivo di mercato dei bianconeri. Il calciatore, intanto, si starebbe prendendo del tempo per rinnovare con il Chelsea, in attesa di avere le idee più chiare sul suo futuro"/>
  </head>
  <body>
    <article>
      <h1>Mundo Deportivo: "Juve attenta, il Barcellona piomba su Willian"</h1>
      <h2>I blaugrana avrebbero messo gli occhi sul brasiliano, obiettivo di mercato dei bianconeri. Il calciatore, intanto, si starebbe prendendo del tempo per rinnovare con il Chelsea, in attesa di avere le idee più chiare sul suo futuro</h2>
      <address>
        <time datetime="2019-11-18T00:00:00+00:00">18 Nov 2019</time>
      </address>
      <p><b>BARCELLONA (SPAGNA) - </b>Non solo <a href="https://www.tuttosport.com/squadre/SerieA/Juve/t128"><b>Juve</b></a>, anche il <b>Barcellona</b> interessato a <a href="https://www.tuttosport.com/news/calcio/calciomercato/2019/11/14-63367075/marca_quanti_affari_nella_lista_svincolati_le_bombe_del_2020_/"><b>Willian</b></a>. È questa la notizia di <a href="https://www.tuttosport.com/calcio/calciomercato/"><b>mercato</b></a> rilanciata stamane dal quotidiano spagnolo <i>Mundo Deportivo</i>. Il brasiliano, attualmente in forza al <b>Chelsea</b>, ha un contratto con il club inglese fino a <b>giugno 2020</b> e, nonostante i collaboratori del presidente Abramovich gli abbiano più volte proposto un rinnovo, si sta prendendo del tempo per avere le idee più chiare sul proprio futuro. Per la Juve sarebbe un gran colpo, ma anche il Barcellona lo corteggia da tempo e non vuole farsi scappare l'occasione. </p>
      <figure>
        <a href="https://www.tuttosport.com/foto/calcio/calciomercato/2019/10/13-62212783/la_juve_guarda_agli_svincolati_da_willian_a_modric_big_a_zero_euro/">
          <img src="https://cdn.tuttosport.com/images/2019/10/13/122642243-c72ff954-28ca-43fe-a0d5-fc3147bc0007.jpg"/>
        </a>
        <figcaption>La Juve guarda agli svincolati: da Willian a Modric, big a zero euro<br/><a href="https://www.tuttosport.com/foto/calcio/calciomercato/2019/10/13-62212783/la_juve_guarda_agli_svincolati_da_willian_a_modric_big_a_zero_euro/">Guarda la gallery</a></figcaption>
      </figure>
      <h3>Il Barcellona non molla Fabian Ruiz</h3>
      <p>Blaugrana attivissimi in chiave mercato: i catalani infatti non intendono tirarsi indietro per <a href="https://www.tuttosport.com/news/calcio/calciomercato/2019/10/24-62596579/the_guardian_napoli_e_corsa_a_tre_per_fabian_ruiz_c_e_anche_il_manchester_city_/"><b>Fabian</b> <b>Ruiz</b></a>. Secondo <i>Mundo</i> <i>Deportivo</i>, tra l'altro, il calciatore non sarebbe più intenzionato a prolungare il contratto con il <a href="https://www.tuttosport.com/squadre/SerieA/Napoli/t459"><b>Napoli</b></a> e starebbe cercando una via d'uscita. Il centrocampista piace molto ai vertici societari azulgrana, tanto che hanno inviato Abidal a seguirlo da vicino nel match degli azzurri contro il Lecce al Via del Mare. Il prolungamento era sul tavolo prima che scoppiasse la "bomba" in casa Napoli, con <b>De</b> <b>Laurentiis</b> intenzionato a rinnovargli il contratto e fissare una clausola rescissoria sopra i 100 milioni. Alla fine l'accordo non è stato raggiunto, pertanto il calciatore potrebbe andar via per una cifra anche inferiore. Attualmente il suo valore di mercato, infatti, si aggira intorno ai 60 milioni. </p>
      <figure>
        <video src="http://media.tuttosport.com/ts/2019/11/13/cms_20191113_barcellonamp41573653430.mp4"/>
        <figcaption>"Il Barcellona pensa a Fabian Ruiz e Bentancur per il dopo Rakitic"</figcaption>
      </figure>
      <figure>
        <a href="https://league.tuttosport.com/">
          <img src="https://www.tuttosport.com/assets_2019/images/logo-tsl.png"/>
        </a>
      </figure>
      <p><b>Gioca gratis</b> con Tuttosport League - 11 in campo, il fantasy game di calcio di Tuttosport. Fai la tua formazione e vinci i fantastici premi in palio. <b>Iscriviti ora!</b> <a href="https://league.tuttosport.com/">Gioca!</a></p>
      <related>
        <a href="https://www.tuttosport.com/news/calcio/calciomercato/2019/11/14-63367075/marca_quanti_affari_nella_lista_svincolati_le_bombe_del_2020_/"/>
        <a href="https://www.tuttosport.com/news/calcio/calciomercato/2019/11/05-63043955/juve_un_colpo_da_100_milioni_possibile_e_in_linea_con_il_piano_di_sviluppo_di_agnelli/"/>
        <a href="https://www.tuttosport.com/archivio/calcio/calciomercato"/>
        <a href="https://www.tuttosport.com/news/calcio/calciomercato/2019/11/18-63487924/pogba_rincorsa_juve_presto_scatter_loperazione_polpo/?related_news"/>
        <a href="https://www.tuttosport.com/news/calcio/calciomercato/2019/11/17-63459262/sport_rakitic_ha_scelto_la_juve_/?related_news"/>
        <a href="https://www.tuttosport.com/news/calcio/calciomercato/2019/11/17-63458463/chong_la_juve_ci_prova_come_con_pogba_nel_2012/?related_news"/>
        <a href="https://www.tuttosport.com/news/calcio/serie-a/juventus/2019/11/16-63438410/pogba_gli_auguri_a_zulay_e_tanti_messaggi_dalla_juve_in_regalo_il_ritorno_perche_si_puo_/?related_news"/>
      </related>
    </article>
  </body>
</html>