<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.oggi.it/attualita/notizie/2019/11/18/lex-minstro-della-difesa-elisabetta-trenta-e-il-guaio-della-casa-usata-ancora-adesso-che-non-e-piu-ministro-infuria-la-polemica/"/>
    <meta property="og:site_name" content="OGGI"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="L’ex minstro della Difesa Elisabetta Trenta e il guaio della casa usata ancora adesso che non è più ministro: infuria la polemica"/>
    <meta property="og:description" content="L’alloggio “di servizio” le era stato assegnato quando era al governo. Durante il suo mandato è stato riassegnato al marito, maggiore dell’esercito. Anche il Movimento 5 Stelle le chiede di lasciare l’appartamento. Ma lei tiene duro"/>
  </head>
  <body>
    <article>
      <h1>L’ex minstro della Difesa Elisabetta Trenta e il guaio della casa usata ancora adesso che non è più ministro: infuria la polemica</h1>
      <address>
        <time datetime="2019-11-18T00:00:00+00:00">18 Nov 2019</time>
      </address>
      <figure>
        <a href="https://www.oggi.it/attualita/gallery/lex-minstro-della-difesa-elisabetta-trenta-e-il-guaio-della-casa-di-servizio-infuria-la-polemica-guarda-le-foto/">
          <img src="https://static2.oggi.it/wp-content/uploads/sites/2/2019/11/casa-elisabetta-trenta645.jpg?v=1574069889"/>
        </a>
        <figcaption>L’appartamento “di servizio” di Elisabetta Trenta si trova in uno dei luoghi più suggestivi della Capitale...<br/><a href="https://www.oggi.it/attualita/gallery/lex-minstro-della-difesa-elisabetta-trenta-e-il-guaio-della-casa-di-servizio-infuria-la-polemica-guarda-le-foto/?origin=275585&amp;blog_origin=2">Foto</a></figcaption>
      </figure>
      <p>
        <b>L’alloggio “di servizio” le era stato assegnato quando era al governo. Durante il suo mandato è stato riassegnato al marito, maggiore dell’esercito. Anche il Movimento 5 Stelle le chiede di lasciare l’appartamento. Ma lei tiene duro</b>
      </p>
      <p>L’ex ministra della Difesa Elisabetta Trenta non lascia l’alloggio “di servizio” che le era stato assegnato quando era al governo. Nonostante non ne abbia più diritto. Non solo: quell’appartamento è stato riassegnato al marito, il maggiore dell’Esercito Claudio Passarelli, proprio mentre lei era al dicastero: “Tutto regolare – assicura – non si tratta di un privilegio”. Ma infuriano le polemiche… Anche perché non è la sola politica a scivolare sulla casa, dall’ex ministro Claudio Scajola all’ex sindaco di Milano (meglio, la sua compagna) Giuliano Pisapia… – <a href="https://www.oggi.it/attualita/gallery/lex-minstro-della-difesa-elisabetta-trenta-e-il-guaio-della-casa-di-servizio-infuria-la-polemica-guarda-le-foto/">FOTO</a></p>
      <p>
        <a href="https://www.oggi.it/attualita/gallery/lex-minstro-della-difesa-elisabetta-trenta-e-il-guaio-della-casa-di-servizio-infuria-la-polemica-guarda-le-foto/">La casa assegnata dal Governo ad Elisabetta Trenta e ora intestata al marito – FOTOGALLERY</a>
      </p>
      <p><b>HO UNA VITA DI RELAZIONI -</b> La vicenda viene raccontata dal Corriere della Sera, al quale l’ex ministra risponde “arrabbiata” e dice: “Ormai la casa è stata assegnata a mio marito e in maniera regolare. Per quale motivo dovrebbe lasciarla?”. Questo, nonostante Elisabetta Trenta abbia già una casa al Pigneto: “C’erano problemi di controllo e di sicurezza. In quella zona si spaccia droga e la strada non ha vie d’uscita. E poi io avevo bisogno di un posto dove incontrare le persone, di un alloggio grande. Era necessaria riservatezza”. E nulla conta, a suo giudizio, che non sia più al Governo. Perchè “Ho l’atto di cessazione dell’esercito a me e ho tre mesi per andare via. Intanto mio marito ha fatto richiesta perché è aiutante di campo di un generale e per il suo ruolo può avere quell’appartamento”. E ancora: “Anche adesso continuo ad avere una vita diversa… È una vita di relazioni, di incontri”.</p>
      <p>
        <a href="https://www.oggi.it/attualita/notizie/2017/08/29/dipendenti-pubblici-pagati-per-non-fare-niente-in-puglia-succede-esattamente-come-nel-film-di-checco-zalone/">Dipendenti pubblici pagati per non fare niente: in Puglia succede esattamente come nel film di Checco Zalone… – GUARDA</a>
      </p>
      <p><b>GLI ATTACCHI -</b> Se da una parte lei sostiene dunque che non si tratti affatto di un “privilegio” e di sentirsi “sotto attacco” anche se non si sa bene da chi, dall’altra infuriano le polemiche. Maurizio Gasparri ne approfitta per definire i pentastellati “moralisti un tanto al chilo, bugiardi ed ipocriti”. A Fratelli d’Italia ironizzano: “I privilegi sono “di casa” per i grillini”. Ma anche il capogruppo del Pd al Senato Andrea Marcucci chiede di chiarire “velocemente” annunciando un’interrogazione urgente.</p>
      <p>
        <a href="http://www.oggi.it/attualita/notizie/2016/02/02/lo-stato-gli-regala-10-milioni-eppure-il-giornale-fallisce-lultima-incredibile-storia-di-spreco-dei-nostri-soldi/">Lo Stato gli regala 10 milioni, eppure il giornale fallisce! L’ultima incredibile storia di spreco dei nostri soldi – LEGGI</a>
      </p>
      <p><b>IL M5S: LASCI -</b> Soprattutto, è il Movimento 5 Stelle, a parole sempre contro i privilegi, che rimane spiazzato. Per Luigi Di Maio “sicuramente il marito avrà diritto a quell’alloggio. Ma è opportuno che in questo momento la ministra, dopo aver avuto tre mesi di tempo per lasciarlo, lasci quell’alloggio. Poi il marito farà la richiesta per ottenere l’alloggio come tutti gli ufficiali dell’Esercito seguendo la normale graduatoria. É la cosa più corretta da fare”. La medesima richiesta arriva da Stefano Buffagni: “La risposta dell’ex Ministro Trenta: formalmente pare anche ineccepibile, ma non è da 5 stelle! Noi siamo nati con un’altra missione, stare nei palazzi rischia sempre di contaminarci, di cambiarci ed è contro questa “droga” che dobbiamo tenere alta l’attenzione”.</p>
      <p><a href="http://www.oggi.it/attualita/notizie/2015/01/21/i-comuni-spendono-tanto-e-spesso-sprecano-anche-di-piu-e-in-testa-alla-classifica-ce-roma/">I Comuni spendono tanto e (spesso) sprecano anche di più. E in testa alla classifica c’è Roma –LEGGI </a>| <a href="http://www.oggi.it/attualita/notizie/2015/01/21/i-comuni-spendono-tanto-e-spesso-sprecano-anche-di-piu-e-in-testa-alla-classifica-ce-roma/">FOTO</a></p>
      <p>
        <b>
          <i>e.m.</i>
        </b>
      </p>
      <related>
        <a href="https://www.oggi.it/attualita/notizie/2019/11/12/i-seggiolini-anti-abbandono-in-vendita-sono-fuorilegge-la-nuova-polemica-getta-nel-caos-tutti-i-genitori/"/>
        <a href="https://www.oggi.it/attualita/notizie/2019/11/18/lex-minstro-della-difesa-elisabetta-trenta-e-il-guaio-della-casa-usata-ancora-adesso-che-non-e-piu-ministro-infuria-la-polemica/"/>
        <a href="https://www.oggi.it/attualita/gallery/lex-minstro-della-difesa-elisabetta-trenta-e-il-guaio-della-casa-di-servizio-infuria-la-polemica-guarda-le-foto/"/>
        <a href="https://www.oggi.it/attualita/notizie/2017/08/29/dipendenti-pubblici-pagati-per-non-fare-niente-in-puglia-succede-esattamente-come-nel-film-di-checco-zalone/"/>
        <a href="https://www.oggi.it/attualita/notizie/2017/02/20/amatrice-porta-aiuti-ai-terremotati-gli-danno-un-multa-da-4-000-euro/"/>
      </related>
    </article>
  </body>
</html>