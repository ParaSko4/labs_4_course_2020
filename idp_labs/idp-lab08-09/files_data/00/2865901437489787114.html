<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/zvezda-precrtala-gista/342751"/>
    <meta property="og:site_name" content="MozzartSport"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Zvezda precrtala Gista"/>
    <meta property="og:description" content="Amerikanac nije otputovao na meč protiv Albe"/>
  </head>
  <body>
    <article>
      <h1>Zvezda precrtala Gista</h1>
      <h2>Amerikanac nije otputovao na meč protiv Albe</h2>
      <address>
        <time datetime="2019-11-18T00:00:00+00:00">18 Nov 2019</time>
      </address>
      <p>Teška vremena za Crvenu zvezdu. Srpski šampion je prošle sedmice poražen od Asvela u okviru osmog kola Evrolige, sinoć je usledio neuspeh u prvom večitom derbiju, a uskoro bi tim <b>Andrije Gavrilovića</b> mogao da ostane bez najvećeg letnjeg pojačanja <b>Džejmsa Gista.</b></p>
      <p>Nekadašnji košarkaš Partizana i legendarni centar Panatinaikosa igra daleko ispod nivoa u poslednje vreme. Bio je neporepoznatljiv u sudaru sa Asvelom i izgubio direktne duele sa centarskom linijom tog kluba, a i na večitom derbiju je odigrao ispod svih očekivanja. Postigao je svega šest poena.</p>
      <p>Prema poslednjim informacijama jedan od najboljih pik and rol centara u Evropi nije otputovao sa ekipom za Berlin, gde će naš predstavnik sutra odmeriti snage sa Albom. Nema zvaničnih informacijama o povredi, pa je vrlo verovatno da je trener Andrija Gavrilović udarip „packu“<b> Gistu</b> koji je na Malom Kalemegdanu godišnje zarađuje 580.000 evra.</p>
      <p>Posle sjajnih osam sezona u dresu Panatinaikosa <b>Džejms Gist</b> je ovog leta stigao u Beograd na insistiranje bivšeg trenera Milana Tomića. Na početku sezone je bio najkonstantniji i najbolji košarkaš Crvene zvezde. Nosio je tim na Superkupu ABA lige u Zagrebu, imao je još nekoliko sjajnih izdanja. Međutim, timski pad najviše je uticao na njega.</p>
      <p>Crvena zvezda je u vrlo nezahvalnoj situaciji. Tim je u seriji poraza, jasno je da ima velikih problema u organizaciji igre pošto Lorenco Braun nije ispunio očekivanja. Van protokola je Derik Braun, a sada je iz tima ispao i <b>Džejms Gist</b>. Videćemo hoće li crveno-beli uspeti da se oporave.</p>
      <figure>
        <iframe src="https://www.youtube.com/embed/Mwdf1am3UhE" width="425" height="349" data-service="Youtube" scrolling="no"/>
      </figure>
      <figure>
        <img src="https://mozzartsport.com/upload/CKEditor/01.05.2019/77307350_1518719244933102_6667189913831604224_o.jpg"/>
      </figure>
      <p>(Foto MN Press)</p>
    </article>
  </body>
</html>