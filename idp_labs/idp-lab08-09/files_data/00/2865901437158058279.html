<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/ni-alzir-nece-benzemu/342747"/>
    <meta property="og:site_name" content="MozzartSport"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Ni Alžir neće Benzemu"/>
    <meta property="og:description" content="Iako se napadač Reala nadao da bi mogao da promeni reprezentaciju"/>
  </head>
  <body>
    <article>
      <h1>Ni Alžir neće Benzemu</h1>
      <h2>Iako se napadač Reala nadao da bi mogao da promeni reprezentaciju</h2>
      <address>
        <time datetime="2019-11-18T00:00:00+00:00">18 Nov 2019</time>
      </address>
      <p>Menjanje reprezentacija je poslednjih godina postalo sve lakše i FIFA je uvela brojna pravila koja olakšavaju fudbalerima da promene dres reprezentacije koje nose.</p>
      <p>Tako se i <b>Karim Benzema</b> ponadao da bi mogao da zaigra za neku drugu reprezentaciju s obzirom da su mu vrata Francuske zatvorena. Verovatno je pomislio na Alžir, ali iz te zemlje stiže odgovor da im nije potreban?!</p>
      <p>Podsetimo, <b>Benzema</b> je pre nekoliko godina izbačen iz reprezentacije Francuske zbog skandala oko ucenjivanja saigrača <b>Metjua</b> <b>Valbuene. </b>Selektor <b>Didije</b> <b>Dešan</b> je tada precrtao <b>Benzemu</b>, a trijumf na Mundijalu u Rusiji mu je dao za pravo i više niko nije preispitivao tu njegovu odluku.</p>
      <p><b>Benzema</b> nije krio da je razočaran što su mu zatvorena vrata reprezentacije i u nekoliko navrata je ulazio u prepirku sa predsednikom FS Francuske <b>Noelom</b> <b>le</b> <b>Gretom</b> koji je ponavljao kako špic Reala više nije potreban francuskom fudbalu i kako je njegova reprezentativna karijera završena.</p>
      <p>Iznervirani <b>Benzema</b> je nedavno odgovorio da samo on može da odluči kada je njegova reprzentativna karijera gotova i poslao Francuzima poruku da ga puste da igra za neku drugu reprezentaciju kada njima već ne valja. Ciljao je na Alžir iz kojeg njegova porodica vuče korene, ali se očigledno prevario da bi ga tamo dočekali raširenih ruku.<br/><b>“Imamo napadače poput Slimanija, Delora, Sudanija i Benzema nam nije potreban. Veoma sam zadovoljan sa igračima koje imam”,</b> rekao je alirski selektor <b>Đamel</b> <b>Belmadi</b>.  </p>
      <p>(FOTO: reuters)</p>
      <figure>
        <img src="https://mozzartsport.com/upload/CKEditor/13.11.2019/7.%20Sas%CC%8Ca%20Kovac%CC%8Cevic%CC%81%201080x1080px.jpg"/>
      </figure>
    </article>
  </body>
</html>