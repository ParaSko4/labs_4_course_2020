<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/motori/due-ruote/news/2019/11/18-63500760/volkspods_la_minimoto_che_riporta_in_vita_il_maggiolino/"/>
    <meta property="og:site_name" content="Tuttosport"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Volkspods, la minimoto che riporta in vita il Maggiolino"/>
    <meta property="og:description" content="L'indimenticabile auto Volkswagen, di cui non saranno prodotti più modelli, rinasce grazie a Brent Walker sottoforma di piccola due ruote. Per farlo il creativo americano ha utilizzato, adattandolo, il parafanghi della Beetle "/>
  </head>
  <body>
    <article>
      <h1>Volkspods, la minimoto che riporta in vita il Maggiolino</h1>
      <h2>L'indimenticabile auto Volkswagen, di cui non saranno prodotti più modelli, rinasce grazie a Brent Walker sottoforma di piccola due ruote. Per farlo il creativo americano ha utilizzato, adattandolo, il parafanghi della Beetle </h2>
      <address>
        <time datetime="2019-11-18T00:00:00+00:00">18 Nov 2019</time>
      </address>
      <p>Abbiamo appena finito di asciugarci le lacrime dopo aver appreso la notizia, uscita lo scorso luglio, che <b>Volkswagen </b>avrebbe cessato la produzione del <b>Maggiolino</b>. L'iconica auto, entrata nel cuore di tutti, può adesso tornare in vita, ma sottoforma di minimoto. Si chiama <b>Volkspods </b>ed è la creatura dell'americano <b>Brent Walker</b>.</p>
      <figure>
        <a href="https://www.tuttosport.com/foto/motori/due-ruote/news/2019/11/18-63500566/volkspods_le_fasi_della_minimoto_ispirata_al_maggiolino_gli_scatti/">
          <img src="https://cdn.tuttosport.com/images/2019/11/18/171014707-672c2405-6ef0-410a-95e8-c90b8b79399e.jpg"/>
        </a>
        <figcaption>Volkspods, le fasi della minimoto ispirata al Maggiolino: gli scatti<br/><a href="https://www.tuttosport.com/foto/motori/due-ruote/news/2019/11/18-63500566/volkspods_le_fasi_della_minimoto_ispirata_al_maggiolino_gli_scatti/">Guarda la gallery</a></figcaption>
      </figure>
      <p>
        <a href="https://m.tuttosport.com/news/motori/due-ruote/saloni/eicma/2019/11/18-63492404/tra_883_e_harley-davidson_parla_max_pezzali/">Tra 883 e Harley-Davidson: parla Max Pezzali</a>
      </p>
      <p><b>UNA NUOVA VITA PER BEETLE –</b> Volkspods è una <b>piccola moto nata utilizzando </b><b>i parafanghi del Maggiolino</b>, modificati per ricevere un faro e un fanale posteriore Bug. In realtà, si tratta di una coppia, uno in verde chiaro e l’altro in azzurro cielo. All’interno della prima versione della minimoto customizzata c’è un motore (anche questo mini) da 79 cc, montato su un telaio tubolare sempre di piccole dimensioni, a sua volta fissato su ruote da 13 pollici. Il secondo Volkspods realizzato, quello azzurro, è una sorta di upgrade. Il <b>motore è da 212 cc</b>, in questo modo Walker potrà mostrare la sua creazione agli eventi dedicati Volkswagen. Alla minimoto il creativo ha aggiunto un <b>manubrio da bici stile vintage</b> e una <b>sella</b> che sporgono dal parafanghi e una sorta di <b>assi per poggiare i piedi</b>.</p>
      <p>
        <a href="https://www.tuttosport.com/news/motori/due-ruote/2019/11/14-63367079/ducati_tutto_sulla_garanzia_4ever_multistrada/">Ducati, tutto sulla garanzia 4Ever Multistrada</a>
      </p>
      <p><b>SU INSTAGRAM</b> <b>–</b> Brent Walker ha documentato, passo dopo passo, tutto il progetto sul suo profilo Instagram e già c’è chi fa la fila per poter acquistare i due Volkspods. La cosa che più stupisce è il motivo dietro queste simpatiche creature: puro hobby. Sono carine, sono eccentriche, è difficile distogliere lo sguardo da loro e da quelle forme che tanto ricordano l’iconica Beetle, come se Walker le avesse regalato un’altra vita.</p>
      <figure>
        <embed-post data-src="https://www.instagram.com/p/B4f67kkhW1b" data-service="Instagram"/>
      </figure>
      <related>
        <a href="https://www.tuttosport.com/archivio/motori/due-ruote/news"/>
        <a href="https://www.tuttosport.com/news/motori/due-ruote/news/2019/11/15-63411536/_il_giorno_di_bacco_un_fine_settimana_all_insegna_del_vino/?related_news"/>
        <a href="https://www.tuttosport.com/news/motori/due-ruote/news/2019/11/08-63184644/sagre_del_weekend_viaggio_nei_sapori_tra_noci_formaggi_e_castagne/?related_news"/>
        <a href="https://www.tuttosport.com/news/motori/due-ruote/2019/11/14-63367079/ducati_tutto_sulla_garanzia_4ever_multistrada/?related_news"/>
        <a href="https://www.tuttosport.com/news/motori/due-ruote/2019/11/04-63027438/mototerapia_un_aiuto_per_bambini_e_ragazzi/?related_news"/>
      </related>
    </article>
  </body>
</html>