<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.automarket.ro/stiri/ford-a-prezentat-noul-suv-electric-mustang-mach-e-versiunea-gt-propune-94787.html"/>
    <meta property="og:site_name" content="Automarket"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Ford a prezentat noul SUV electric Mustang Mach-E: versiunea GT propune tracțiune integrală și 465 CP, iar variantele cu roți motrice spate promit o autonomie de până la 600 de kilometri"/>
    <meta property="og:description" content="Ford a publicat primele imagini și detalii referitoare la noul Mustang Mach-E. SUV-ul electric al companiei va fi disponibil atât cu roți motrice spate, cât și în variantă cu tracțiune integrală. Cea mai generoasă versiune va oferi o autonomie de până la 600 de kilometri, în timp ce varianta orientată către performanță Mach-E GT va dezvolta 465 de cai putere."/>
  </head>
  <body>
    <article>
      <h1>Ford a prezentat noul SUV electric Mustang Mach-E: versiunea GT propune tracțiune integrală și 465 CP, iar variantele cu roți motrice spate promit o autonomie de până la 600 de kilometri</h1>
      <address><time datetime="2019-11-18T00:00:00+00:00">18 Nov 2019</time> by <a rel="author">Cornel Șocariciu</a></address>
      <slideshow>
        <figure>
          <img src="https://static.automarket.ro/img/auto_resized/db/article/094/787/172571l-610x390-b-519fe656.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/741/207115l-610x390-b-13983fd4.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/741/734707l-610x390-b-971d3e37.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/741/211857l-610x390-b-72832474.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/741/816558l-610x390-b-bde16af4.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/741/115375l-610x390-b-acf23680.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/741/505924l-610x390-b-496717db.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/741/764400l-610x390-b-795dd1f5.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/741/111878l-610x390-b-966b8d99.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/741/329917l-610x390-b-05ca2253.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/741/337456l-610x390-b-3cc5322e.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/741/984438l-610x390-b-3ccf10bf.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/741/906962l-610x390-b-c519b9ba.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/741/420715l-610x390-b-d49220ab.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/741/236843l-610x390-b-bb739276.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/741/743367l-610x390-b-565dd762.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/741/650045l-610x390-b-31d841ad.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/741/401137l-610x390-b-e8f3f616.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/741/261993l-610x390-b-e9463460.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/741/817350l-610x390-b-9eab77b1.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/741/610467l-610x390-b-5d0c667e.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/741/694192l-610x390-b-5147f238.jpg"/>
        </figure>
        <figure>
          <img src="https://static.automarket.ro/img/auto_resized/db/model/005/741/333407l-610x390-b-fa414539.jpg"/>
        </figure>
      </slideshow>
      <p>Ford a publicat primele imagini și detalii referitoare la noul Mustang Mach-E. SUV-ul electric al companiei va fi disponibil atât cu roți motrice spate, cât și în variantă cu tracțiune integrală. Cea mai generoasă versiune va oferi o autonomie de până la 600 de kilometri, în timp ce varianta orientată către performanță Mach-E GT va dezvolta 465 de cai putere.</p>
      <p>
        <b><a href="https://www.automarket.ro/masini-noi/ford/">Ford</a> are o strategie clară în ceea ce privește viitorul gamei de modele: până în 2020, constructorul american își dorește să aibă în gamă 14 <a href="https://www.automarket.ro/stiri/masina-electrica-85611.html">modele electrice</a>. Iar SUV-ul Mustang Mach-E este modelul care deschide seria lansărilor <a href="https://www.automarket.ro/stiri/masina-electrica-85611.html">electrice</a> în gama Ford.</b>
      </p>
      <p>Anunțat încă de acum câteva luni, noul Ford Mustang Mach-E a fost expus în premieră în cadrul Salonului Auto de la Los Angeles. SUV-ul electric pregătit de constructorul american va ajunge pe piață în a doua parte a anului 2020, iar listele de precomenzi au fost deja deschise.</p>
      <h3>Ford Mustang Mach-E: date esențiale</h3>
      <p>● Noul Ford Mustang Mach-E va fi disponibil atât în versiune cu roți motrice spate, cât și în versiune cu tracțiune integrală. Totodată, producătorul american anunță că bateria va fi disponibilă în două versiuni: Standard Range și Extended Range.</p>
      <p>● Versiunea de bază a lui Ford Mustang Mach-E va fi echipată cu o baterie cu capacitatea de 75.7 kWh (Standard Range) și roți motrice spate (258 <a href="https://www.automarket.ro/stiri/cal-putere-cp-86347.html">CP</a> și 416 Nm). Pentru versiunea cu bateria de 98.8 kWh (Extended Range) și roți motrice spate, Ford spune că Mustang Mach-E va putea oferi o <a href="https://www.automarket.ro/stiri/autonomie-86325.html">autonomie</a> de până la 600 de kilometri, valoare măsurată conform standardului <a href="https://www.automarket.ro/stiri/test-wltp-85605.html">WLTP</a>. Conform oficialilor Ford, această variantă (roți motrice spate și baterie de top) va oferi 337 de <a href="https://www.automarket.ro/stiri/cal-putere-cp-86347.html">cai putere</a> și 565 Nm.</p>
      <figure>
        <img src="https://static.automarket.ro/img/auto_resized/db/model/005/741/734707l-545x363-n-4af2f6b4.jpg"/>
      </figure>
      <p>● Cei care vor și mai multă sportivitate din partea SUV-ului electric vor putea comanda varianta Mustang Mach-E GT care ar urma să ofere 465 de <a href="https://www.automarket.ro/stiri/cal-putere-cp-86347.html">cai putere</a> și 830 Nm. În acest caz, accelerația de la 0 la 100 km/h ar urma să aibă loc în mai puțin de 5 secunde.</p>
      <p>● Ford menționează că toate aceste valori sunt încă în curs de omologare, datele finale urmând să fie publicate în apropierea debutului comercial.</p>
      <p>● Pentru noul Mustang Mach-E, Ford a pregătit trei moduri de rulare: Whisper, Engage și Unbridled, fiecare dintre acestea urmând să ofere un răspuns diferit din partea sistemului electric.</p>
      <p>● Noul SUV electric va putea fi echipat cu un sistem de frânare semnat de specialiștii de la Brembo, în timp ce varianta Mustang Mach-E GT va fi echipată standard cu amortizoarele adaptive MagneRide.</p>
      <figure>
        <img src="https://static.automarket.ro/img/auto_resized/db/model/005/741/505924l-545x407-n-b9153ce7.jpg"/>
      </figure>
      <p>● Noul Ford Mustang Mach-E are la bază platforma Global Electrified 2 (GE2), o arhitectură dezvoltată plecând de la platforma C2 (Focus și Kuga).</p>
      <p>● Ford Mustang Mach-E are o lungime de 4.712 mm, în timp ce lățimea măsoară 1.881 de mm. Înălțimea SUV-ului electric este de 1.597 de mm, iar masa totală variază de la 1.993 de kilograme până la 2.218 kilograme, în funcție de configurația aleasă.</p>
      <p>● Indiferent de varianta comandată, Ford Mustang Mach-E va avea o viteză maximă limitată la 180 km/h.</p>
      <p>● Bateria lui Ford Mustang Mach-E va putea fi încărcată la prize rapide cu o putere maximă de 150 kW. În acest caz, pentru o încărcare de la 10% la 80%, SUV-ul electric va avea nevoie de aproximativ 38 de minute.</p>
      <figure>
        <img src="https://static.automarket.ro/img/auto_resized/db/model/005/741/261993l-545x304-n-c7b5113b.jpg"/>
      </figure>
      <p>● În ceea ce privește partea practică, Ford spune că Mustang Mach-E oferă spațiu generos pentru cinci pasageri, în timp ce portbagajul are un volum de 402 litri. Prin rabatarea scaunelor din spate, volumul oferit crește până la 1.420 de litri. Totodată, Ford anunță că în partea din față a mașinii se află încă un spațiu de depozitare cu o capacitate de 100 de litri. <a href="https://www.automarket.ro/stiri/acesta-este-noul-ford-puma-am-fost-primii-jurnalisti-romani-care-au-vazut-92173.html">La fel ca în cazul noului Puma</a>, podeaua acestei zone de depozitare integrează un dop (vei putea depozita echipamentele murdare, iar mai apoi vei putea spăla liniștit spațiu de depozitare).</p>
      <figure>
        <img src="https://static.automarket.ro/img/auto_resized/db/model/005/741/817350l-545x407-n-840af388.jpg"/>
      </figure>
      <p>● Odată cu noul Mustang Mach-E, <a href="https://www.automarket.ro/stiri/ford-anunta-un-nou-sistem-de-infotainment-sync-4-va-fi-integrat-pe-ecrane-94457.html">Ford lansează și noua generație a sistemului de infotainment SYNC</a>. Aceasta propune o interfață modernă care va putea învăța preferințele șoferilor și care va putea primi actualizări over-the-air. În cazul SUV-ului electric, noua generație SYNC va comunica cu pasagerii prin intermediul unui ecran poziționat pe verticală cu o diagonală de 15.5 inch. Instrumentarul de bord este digital și are o diagonală de 10.2 inch.</p>
      <p>● Pe piața din România, noul Mustang Mach-E va fi disponibil începând cu prima parte a anului 2021.</p>
      <figure>
        <iframe src="https://www.youtube.com/embed/HybzulzkFPE" width="545" height="315" data-service="Youtube" scrolling="no"/>
      </figure>
    </article>
  </body>
</html>