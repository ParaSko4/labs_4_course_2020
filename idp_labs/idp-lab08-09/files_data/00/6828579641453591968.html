<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telepolis.pl/wiadomosci/taryfy-promocje-uslugi/plus-zakonczyl-testy-i-uruchomil-wi-fi-calling"/>
    <meta property="og:site_name" content="Telepolis"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Plus zakończył testy i uruchomił Wi-Fi Calling"/>
    <meta property="og:description" content="Testy Wi-Fi Calling w sieci Plus rozpoczęły się już dobre kilka lat temu, teraz w końcu operator udostępnił dla abonentów usługę „Aplikacyjne Wi-Fi Calling+”, a wraz z nią aplikację Wi-Fi Calling+."/>
  </head>
  <body>
    <article>
      <h1>Plus zakończył testy i uruchomił Wi-Fi Calling</h1>
      <address><time datetime="2019-11-18T00:00:00+00:00">18 Nov 2019</time> by <a rel="author">Mieszko</a></address>
      <p>
        <b>Testy Wi-Fi Calling w sieci Plus rozpoczęły się już dobre kilka lat temu, teraz w końcu operator udostępnił dla abonentów usługę „Aplikacyjne Wi-Fi Calling+”, a wraz z nią aplikację Wi-Fi Calling+.</b>
      </p>
      <p>Dzięki usłudze<b> „Aplikacyjne Wi-Fi Calling+” </b>w Plusie klienci sieci mogą <b>rozmawiać i SMS‑ować poprzez Wi‑Fi</b>, wykorzystując swój numer telefonu. Usługa sprawdzi się w miejscach, gdzie zasięg sieci operatora jest słaby, ale istnieje dostęp do sieci Wi‑Fi. Stanowi także idealne rozwiązanie podczas wyjazdów zagranicznych. Usługa działa na całym świecie, a rozmowy przez Wi‑Fi Calling są rozliczane, jakby odbywały się w sieci Plus. Nie można w niej tylko wysyłać MMS-ów.</p>
      <related>
        <h4>Zobacz: </h4>
        <a href="https://www.telepolis.pl/wiadomosci/taryfy-promocje-uslugi/tidal-hbo-liga-mistrzow-uefa-trzy-miesiace-za-darmo-plus-abonament-nowa-kampania-reklamowa"/>
        <a href="https://www.telepolis.pl/wiadomosci/taryfy-promocje-uslugi/lg-g8x-thinq-promocja-plus-450-zl"/>
      </related>
      <p>Użytkownik musi <b>korzystać z usługi poprzez Aplikację Wi-Fi Calling+</b>. Usługę „Aplikacyjne Wi-Fi Calling+” w Plusie można <b>aktywować na dwa sposoby</b>:</p>
      <ul>
        <li>wysyłając wiadomość <b>SMS</b> na numer <b>80801</b> o treści <b>START</b> lub</li>
        <li>dzwoniąc do Działu Obsługi Klienta pod numer +<b>48 601102601</b>.</li>
      </ul>
      <p><b>Włączenie oraz wyłączenie usługi jest bezpłatne</b>. Opłaty za połączenia głosowe oraz wysyłanie wiadomości SMS zarówno na terenie Polski, jak i za granicą, będą naliczane<b> zgodnie z cennikiem dla danej taryfy</b>. Połączenia wykonywane z Polski skierowane na numery zagraniczne będą realizowane jako połączenia międzynarodowe. Opłaty za połączenia głosowe wykonywane z zagranicy do Polski naliczane są jak za połączenia wykonywane w Polsce.</p>
      <figure>
        <img src="https://www.telepolis.pl/images/2019/11/plus-wifi-calling-aplikacja.jpg"/>
      </figure>
      <p>Z Usługi „Aplikacyjne Wi-Fi Calling+" mogą skorzystać <b>klienci indywidualni oraz przedsiębiorcy</b> wszystkich <b>ofert abonamentowych</b> Plus.</p>
      <related>
        <h4>Zobacz:</h4>
        <a href="https://www.telepolis.pl/wiadomosci/taryfy-promocje-uslugi/gaz-bez-prognoz-kupon-podarunkowy-do-200-zl"/>
        <a href="https://www.telepolis.pl/wiadomosci/taryfy-promocje-uslugi/plus-katalog-swiateczny-urzadzenia-na-raty-0-procent-bez-abonamentu"/>
      </related>
      <p><b>Warunkami koniecznymi do korzystania</b> z usługi „Aplikacyjne Wi-Fi Calling+” jest:</p>
      <ul>
        <li>posiadanie aktywnej karty SIM, do której przypisany jest numer telefonu z sieci Plus,</li>
        <li>korzystanie z telefonu komórkowego lub tabletu z Wi-Fi skonfigurowanego do współpracy z siecią Plus,</li>
        <li>pobranie i zainstalowanie na urządzeniu aplikacji Wi-Fi Calling+,</li>
        <li>aktywacja usługi,</li>
        <li>połączenie urządzenia z siecią internet za pomocą dowolnego punktu dostępu do Wi-Fi,</li>
        <li>niezawieszone lub ograniczone świadczenie usług przez Polkomtel.</li>
      </ul>
      <p><b>Usługa „Aplikacyjne Wi-Fi Calling+” nie zostanie aktywowana</b>, jeśli abonent korzysta na numerze w sieci Plus, na którym chce aktywować usługę, z którejkolwiek z następujących usług dodatkowych: <i>Wirtualna Centrala Telefoniczna, Strefa Plus (Strefa Tanich Połączeń), System Plus, Multi SIM, Kwotoreduktor (OnePhone, numer stacjonarny), pay4me, Roaming Assistant, VPN, VoLTE</i>.</p>
      <p>Aplikacja Wi-Fi Calling+ jest do pobrania ze sklepu Google Play oraz App Store.</p>
      <p>Poniżej <b>regulaminy usługi i aplikacji</b>.</p>
      <ul>
        <li>
          <a href="https://www.telepolis.pl/images/2019/11/regulamin_uslugi_wificalling_20191118.pdf">Regulamin promocyjnej Usługi „Aplikacyjne Wi-Fi Calling+” </a>
        </li>
        <li>
          <a href="https://www.telepolis.pl/images/2019/11/regulamin_aplikacji_wificalling_20191118.pdf">Regulamin użytkowania Aplikacji Wi-Fi Calling+”</a>
        </li>
      </ul>
      <related>
        <h4>Zobacz: </h4>
        <a href="https://www.telepolis.pl/wiadomosci/taryfy-promocje-uslugi/plus-na-karte-mix-pakiet-extra-6-gb-plus-online-aplikacja-mobilna"/>
        <a href="https://www.telepolis.pl/wiadomosci/sprzet/motorola-moto-g8-plus-wylacznie-w-sieci-plus-start-sprzedazy"/>
      </related>
      <p>Źródło tekstu: Plus</p>
    </article>
  </body>
</html>