<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/health-newspaper/_maska-z-oblipihoyu-pomyakshuye-ruki/938230"/>
    <meta property="og:site_name" content="Gazeta.ua"/>
    <meta property="article:published_time" content="2019-11-18T00:10:00+00:00"/>
    <meta property="og:title" content="Маска з обліпихою пом'якшує руки"/>
    <meta property="og:description" content="&amp;mdash;&amp;ensp;Маски з обліпихою пом'якшили руки. Були сухі й обвітрені, &amp;mdash; розповідає Аліна Гармаш, 44 роки, з міста Рожище Волинської області. &amp;mdash; Їх треба робити двічі на тиждень. Розминає 2 ст. л. ягід обліпихи й вичавлює сік. Намочує два шматки марлі розміром з долоню і ..."/>
  </head>
  <body>
    <article>
      <h1>Маска з обліпихою пом'якшує руки</h1>
      <address><time datetime="2019-11-18T00:10:00+00:00">18 Nov 2019, 00:10</time> by <a rel="author">Катерина РОМАНЧУК</a></address>
      <p>— Маски з обліпихою пом'якшили руки. Були сухі й обвітрені, — розповідає <b>Аліна Гармаш, 44 роки,</b> з міста Рожище Волинської області. — Їх треба робити двічі на тиждень.</p>
      <p>Розминає 2 ст. л. ягід обліпихи й вичавлює сік. Намочує два шматки марлі розміром з долоню і накладає на руки. Через 20 хв. ополіскує руки у мінеральній воді. Витирає рушником і наносить зволожувальний крем.</p>
      <p>Маски з обліпихою корисні й для волосся. Вижимає сік зі 100 г ягід. Додає жовток. Розмішує суміш і наносить на волосся по всій довжині на півгодини. Змиває теплою водою.</p>
      <p>— Щоб довго не тримати маску на волоссі, можна приготувати ополіскувач. Залити літром окропу 2 столові ложки листя обліпихи. Довести до кипіння, зняти з плити й залишити на півгодини. Ополіскувати ним волосся після миття.</p>
    </article>
  </body>
</html>