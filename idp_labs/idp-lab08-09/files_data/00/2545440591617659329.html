<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/dunya/belcikali-5-bebek-ypg-pkk-kamplarinda-bakimsizliktan-oldu/1648617"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Belçikalı 5 bebek YPG/PKK kamplarında bakımsızlıktan öldü"/>
    <meta property="og:description" content="Belçika'da çocuk haklarıyla ilgili çalışmalar yapan bir örgütün direktörü, terör örgütü YPG/PKK'nın Suriye'dekİ kamplarında beş Belçikalı bebeğin kötü koşullar nedeniyle hayatını kaybettiğini duyurdu."/>
  </head>
  <body>
    <article>
      <h1>Belçikalı 5 bebek YPG/PKK kamplarında bakımsızlıktan öldü</h1>
      <h2>Belçika'da çocuk haklarıyla ilgili çalışmalar yapan bir örgütün direktörü, terör örgütü YPG/PKK'nın Suriye'dekİ kamplarında beş Belçikalı bebeğin kötü koşullar nedeniyle hayatını kaybettiğini duyurdu.</h2>
      <address><time datetime="2019-11-18T00:00:00+00:00">18 Nov 2019</time> by <a rel="author">Şerife Çetin  </a></address>
      <h4>Brüksel</h4>
      <p>Belçika'da Flamanca yayın yapan De Morgen adlı gazeteye açıklamalarda bulunan Child Focus Direktörü Heidi De Pauw, kendisinin çocuk psikoloğuyla terör örgütü <b>YPG/PKK</b>'nın Suriye'deki <b>Hol ve Roj kampları</b>na birkaç kez ziyaret düzenlediğini söyledi. </p>
      <p>Suriye'deki kamplarda binlerce kişinin temel bakım ihtiyaçlarından yoksun bir şekilde yaşadığına dikkati çeken De Pauw, "Hol ve Roj kamplarındaki korkunç yaşam koşulları çocukların ölüm nedeni." dedi.</p>
      <p>De Pauw, hayatını kaybeden beş Belçikalı bebeğin arasında bir yenidoğanın olduğunu belirterek kötü beslenme ve yaralanmaların temel ölüm nedenleri arasında yer aldığını kaydetti.</p>
      <h3>"Zaman daralıyor"</h3>
      <p>"Zaman daralıyor. Belçikalı çocukların acilen ülkemize geri getirilmesi gerekiyor." çağrısında bulunan De Pauw, Belçika hükümetine bu yönde baskılarının süreceğini ifade etti. </p>
      <related>
        <a href="https://www.aa.com.tr/tr/dunya/belcikali-5-bebek-ypg-pkk-kamplarinda-bakimsizliktan-oldu/1648617"/>
        <a href="https://www.aa.com.tr/tr/baris-pinari-harekati/gonulluler-ordusu-baris-pinari-harekati-bolgesinde-yaralari-sariyor/1648434"/>
        <a href="https://www.aa.com.tr/tr/dunya/babdaki-bombali-teror-eyleminin-ayrintilari-ortaya-cikti/1648127"/>
        <a href="https://www.aa.com.tr/tr/saglik/dorduzler-premature-gununun-ilgi-odagi-oldu/1647799"/>
        <a href="https://www.aa.com.tr/tr/yasam/kendisi-gibi-premature-dogan-bebekleri-sagligina-kavusturuyor/1647794"/>
        <a href="https://www.aa.com.tr/tr/dunya/babda-bombali-teror-saldirisi-18-olu/1647246"/>
      </related>
    </article>
  </body>
</html>