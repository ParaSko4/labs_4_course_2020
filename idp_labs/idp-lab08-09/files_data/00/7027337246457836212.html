<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/698943/%D8%AF%D8%A7%D9%86%D8%B4%DA%AF%D8%A7%D9%87-%D8%B5%D9%86%D8%B9%D8%AA%DB%8C-%D8%A7%D8%B5%D9%81%D9%87%D8%A7%D9%86-%D8%B3%D9%87%E2%80%8C%D8%B4%D9%86%D8%A8%D9%87-%D9%88-%DA%86%D9%87%D8%A7%D8%B1%D8%B4%D9%86%D8%A8%D9%87-%D8%AA%D8%B9%D8%B7%DB%8C%D9%84-%D8%A7%D8%B3%D8%AA"/>
    <meta property="og:site_name" content="عصر ايران"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="دانشگاه صنعتی اصفهان سه‌شنبه و چهارشنبه تعطیل است"/>
    <meta property="og:description" content="فعالیت‌های آموزشی دانشگاه صنعتی اصفهان روزهای سه‌شنبه و چهارشنبه ۲۸ و ۲۹ آبان امسال تعطیل است."/>
  </head>
  <body>
    <article>
      <h1>دانشگاه صنعتی اصفهان سه‌شنبه و چهارشنبه تعطیل است</h1>
      <address><time datetime="2019-11-18T00:00:00+00:00">18 Nov 2019</time> by <a rel="author">عصر ايران</a></address>
      <p>فعالیت‌های آموزشی دانشگاه صنعتی اصفهان روزهای سه‌شنبه و چهارشنبه ۲۸ و ۲۹ آبان امسال تعطیل است.</p>
      <p>روابط عمومی دانشگاه صنعتی اصفهان شامگاه دوشنبه به ایرنا اعلام کرد: بر اساس تصویب هیات رئیسه این دانشگاه، فعالیت‌های آموزشی روزهای سه‌شنبه و چهارشنبه تعطیل است و شروع مجدد فعالیت‌های آموزشی دانشگاه از روز شنبه دوم آذر خواهد بود.</p>
      <p>فعالیت‌های آموزشی این دانشگاه بر اساس تصمیم هیات رئیسه امروز دوشنبه تعطیل بود و امتحان‌ها و کوییزهای تنظیم شده در روز یکشنبه ۲۶ آبان به علت آنچه که " مشکل تردد از دانشگاه و بالعکس " عنوان شد، لغو شده بود.</p>
      <p>امروز دوشنبه کلاس‌های درس دانشگاه‌های آزاد اسلامی واحد نجف آباد و اصفهان (خوراسگان) نیز برگزار نشد.</p>
      <p>بر اساس اعلام روابط عمومی دانشگاه علوم پزشکی اصفهان امروز برخی از کلاس‌های درسی آن برگزار نشد و این دانشگاه با مشکل قطعی برق مواجه بود.</p>
      <p>به گفته برخی از دانشجویان و کارکنان دانشگاه های اصفهان، تردد آنها در ۲ روز اخیر به‌دلیل عدم فعالیت قطار شهری و کاهش فعالیت ناوگان حمل و نقل عمومی با مشکل مواجه شد.</p>
      <p>اصفهان با حدود ۲۸۰ هزار دانشجو در ۱۸۰ دانشگاه و موسسه آموزش عالی، دومین استان دانشگاهی کشور است.</p>
    </article>
  </body>
</html>