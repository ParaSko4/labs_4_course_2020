<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/461540/%E0%A6%B0%E0%A6%BE%E0%A6%9C%E0%A6%A7%E0%A6%BE%E0%A6%A8%E0%A7%80%E0%A6%A4%E0%A7%87-%E0%A6%A6%E0%A7%81%E0%A6%9F%E0%A6%BF-%E0%A6%AC%E0%A6%BF%E0%A6%A6%E0%A7%8D%E0%A6%AF%E0%A7%81%E0%A6%A4-%E0%A6%89%E0%A6%AA%E0%A6%95%E0%A7%87%E0%A6%A8%E0%A7%8D%E0%A6%A6%E0%A7%8D%E0%A6%B0-%E0%A6%89%E0%A6%A6%E0%A7%8D%E0%A6%AC%E0%A7%8B%E0%A6%A7%E0%A6%A8"/>
    <meta property="og:site_name" content="Daily Janakantha"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="রাজধানীতে দুটি বিদ্যুত উপকেন্দ্র উদ্বোধন"/>
    <meta property="og:description" content="স্টাফ রিপোর্টার ॥ ঢাকার কয়েকটি এলাকায় নিরবচ্ছিন্ন বিদ্যুত সরবরাহ নিশ্চিত করতে দুটি নতুন উপকেন্দ্র নির্মাণ করা হয়েছে। রবিবার সকালে উপকেন্দ্র দুটি উদ্বোধন করা হয়। এতে বলা হয়েছে, রাজধানীর গুরুত্বপূর্ণ গুলশান, বারিধারা, বাড্ডা, আফতাব নগর এবং পূর্বাচলে নিরবছিন্ন বিদ্যুত সরবরাহ করা সম্ভব হবে। উদ্বোধনী অনুষ্ঠানে বিদ্যুত ..."/>
  </head>
  <body>
    <article>
      <h1>রাজধানীতে দুটি বিদ্যুত উপকেন্দ্র উদ্বোধন</h1>
      <address>
        <time datetime="2019-11-18T00:00:00+00:00">18 Nov 2019</time>
      </address>
      <p>স্টাফ রিপোর্টার ॥ ঢাকার কয়েকটি এলাকায় নিরবচ্ছিন্ন বিদ্যুত সরবরাহ নিশ্চিত করতে দুটি নতুন উপকেন্দ্র নির্মাণ করা হয়েছে। রবিবার সকালে উপকেন্দ্র দুটি উদ্বোধন করা হয়। এতে বলা হয়েছে, রাজধানীর গুরুত্বপূর্ণ গুলশান, বারিধারা, বাড্ডা, আফতাব নগর এবং পূর্বাচলে নিরবছিন্ন বিদ্যুত সরবরাহ করা সম্ভব হবে।</p>
      <p>উদ্বোধনী অনুষ্ঠানে বিদ্যুত জ্বালানি খনিজ সম্পদ প্রতিমন্ত্রী নসরুল হামিদ বিপু বলেন, ঢাকা ও ঢাকা শহরের আশপাশে যেখানে-সেখানে বিদ্যুতের টাওয়ার রয়ে গেছে। এগুলো দ্রুত অপসারণের ব্যবস্থা নিতে হবে। প্রধানমন্ত্রীর নির্দেশনা অনুযায়ী দ্রুত আন্ডারগ্রাউন্ড ক্যাবলের দিকে যেতে হবে। ডেসকোর এলাকায় যত পোল, বিদ্যুতের বা অন্য তার আছে, তা এক সপ্তাহের মধ্যেই সরাতে হবে। আমরা ঢাকা শহরের আকাশ পরিষ্কার দেখতে চাই। মন্ত্রী বলেন, সরকার নিরবচ্ছিন্ন বিদ্যুত সরবরাহের চেষ্টা করছে। তিনি বলেন, এ জন্য বিদ্যুত বিভাগের আধুনিকায়ন করা হচ্ছে। এখন বড় বড় ভবন নির্মাণ হচ্ছে, বড় গ্রাহক আসছে। আমরা গ্রাহককে আরও আধুনিক ও দ্রুত সুবিধা দিতে চাই। আমরা ভাবছি, গ্রাহকের চাহিদা ৫০ কেভির উপরে হলে তাকে সাবস্টেশন নির্মাণ করতে হবে। আমাদের চেষ্টা করতে হবে, নিজেদের সাবস্টেশন বড় করে গ্রাহকের চাহিদা অনুযায়ী সরবরাহ দিতে হবে। একই সঙ্গে ডেসকোকে সিস্টেমলস কমাতেও তিনি পরামর্শ দেন।</p>
    </article>
  </body>
</html>