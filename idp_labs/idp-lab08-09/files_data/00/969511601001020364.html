<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/magazinul-online-de-produse-naturiste-vegis-ro-si-a-crescut-vanzarile-cu-pana-la-135-in-perioada-de-black-friday-18592203"/>
    <meta property="og:site_name" content="BusinessMagazin"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Magazinul online de produse naturiste Vegis.ro şi-a crescut vânzările cu până la 135% în perioada de Black Friday"/>
    <meta property="og:description" content="Vegis.ro, unul dintre cele mai mari magazine online de suplimente alimentare şi produse naturiste, bio şi vegane de pe piaţa locală, şi-a majorat vânzările cu 135% în perioada campaniei de Black Friday 2019,..."/>
  </head>
  <body>
    <article>
      <h1>Magazinul online de produse naturiste Vegis.ro şi-a crescut vânzările cu până la 135% în perioada de Black Friday</h1>
      <address><time datetime="2019-11-18T00:00:00+00:00">18 Nov 2019</time> by <a rel="author" href="https://www.businessmagazin.ro/autor/cristina-bellu" target="_blank">Cristina Bellu</a></address>
      <h3>Magazinul online de produse naturiste Vegis.ro şi-a crescut vânzările cu până la 135% în perioada de Black Friday</h3>
      <p>Vegis.ro, unul dintre cele mai mari magazine online de suplimente alimentare şi produse naturiste, bio şi vegane de pe piaţa locală, şi-a majorat vânzările cu 135% în perioada campaniei de Black Friday 2019, în timp ce numărul de comenzi a înregistrat o creştere de 180% faţă de perioada similară a anului trecut.</p>
      <p>Vegis.ro, unul dintre cele mai mari magazine online de suplimente alimentare şi produse naturiste, bio şi vegane de pe piaţa locală, şi-a majorat vânzările cu 135% în perioada campaniei de Black Friday 2019, în timp ce numărul de comenzi a înregistrat o creştere de 180% faţă de perioada similară a anului trecut.</p>
      <p>“Black Friday a adus anul acesta rezultate mult peste aşteptările noastre, noi estimând iniţial o creştere de 30-40% faţă de anul trecut. Dinamica pozitivă ne-a convins să prelungim campania cu încă o zi, până duminică seara, mai ales că în perioada de vârf am înregistrat o comandă la 10 secunde. Produsele cu reducerile cele mai mari s-au epuizat în timp record, însă pe întreaga durată a campaniei am menţinut discounturi de până la 80%, pentru care am asigurat stocuri speciale, a explicat Mihai Bucuroiu, fondator şi director de dezvoltare Vegis.ro.</p>
      <p>Cele mai căutate categorii de produse au fost suplimentele şi produsele alimentare, iar printre cele mai comandate produse s-au numărat probioticele, vitaminele, produsele alimentare bio şi apicolele.</p>
      <p>Potrivit datelor Vegis.ro, cele mai multe comenzi au fost plasate din Bucureşti, Cluj şi Braşov, de către femei (70%), iar cei mai mulţi clienţi au folosit dispozitivele mobile pentru acest lucru (peste 60%). O creştere s-a remarcat şi la metoda de plată, unde 15% dintre comenzi au fost achitate cu cardul, o creştere de 20% faţă de anul trecut.</p>
      <p>“Peste 50% dintre comenzi au plecat sâmbătă din depozit şi estimăm că vom finaliza procesarea acestora în cursul zilei de miercuri“, a mai precizat Mihai Bucuroiu.</p>
      <p>Pentru anul acesta, magazinul online Vegis.ro mizează pe venituri cu 20-25% mai mare faţă de 2018, urmând să depăşească astfel pragul de 3 milioane de euro cifră de afaceri.<br/> </p>
    </article>
  </body>
</html>