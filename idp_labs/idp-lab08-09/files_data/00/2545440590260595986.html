<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/dunya/burkina-fasodan-fransaya-hava-sahasi-uyarisi/1648679"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Burkina Faso'dan Fransa'ya 'hava sahası' uyarısı"/>
    <meta property="og:description" content="Burkina Faso Genelkurmay Başkanlığı, Fransa'ya, hükümete bilgi verilmeden yaptığı uçuşların düşman saldırısı olarak nitelendirileceği ve uçakların vurulacağı uyarısında bulundu."/>
  </head>
  <body>
    <article>
      <h1>Burkina Faso'dan Fransa'ya 'hava sahası' uyarısı</h1>
      <h2>Burkina Faso Genelkurmay Başkanlığı, Fransa'ya, hükümete bilgi verilmeden yaptığı uçuşların düşman saldırısı olarak nitelendirileceği ve uçakların vurulacağı uyarısında bulundu.</h2>
      <address><time datetime="2019-11-18T00:00:00+00:00">18 Nov 2019</time> by <a rel="author">Ekip  </a></address>
      <h4>Vagadugu</h4>
      <p><b>Burkina Faso Genelkurmay Başkanı Moise Miningou</b>, yaptığı açıklamada, Fransa'nın Burkina Faso hava sahasında <b>izinsiz uçuşlar </b>gerçekleştirdiğini belirterek hava sahasında izinsiz uçtukları tespit edilen insansız hava araçları ya da uçakların "düşman muamelesi göreceğini" ve vurulacağını vurguladı.</p>
      <p>Güvenlik birimlerine gerekli talimatların verildiğini aktaran Miningou, Fransız Büyükelçiliğine de konuyla ilgili bilgilendirme yazısı gönderildiğini kaydetti.</p>
      <p>Genelkurmay Başkanı Miningou'nun bu açıklamasının, Fransa'nın ülkedeki terör gruplarına bilgi servis ettiği yönündeki iddiaların ardından gelmesi dikkati çekti.</p>
      <p>Burkina Faso, 2015'ten bu yana terör gruplarının tehdidi altında. Son 4 yılda terör saldırıları nedeniyle 600'den fazla kişi hayatını kaybetti.</p>
      <p>Geçen hafta bir maden şirketine yönelik saldırıda 37 kişi hayatını kaybetmiş, ülkede 3 günlük yas ilan edilerek "terörizme karşı genel seferberlik" çağrısı yapılmıştı.</p>
      <related>
        <a href="https://www.aa.com.tr/tr/dunya/burkina-fasodan-fransaya-hava-sahasi-uyarisi/1648679"/>
        <a href="https://www.aa.com.tr/tr/dunya/fransada-sari-yeleklilerin-dunku-gosterilerinde-254-kisi-gozaltina-alindi/1648102"/>
        <a href="https://www.aa.com.tr/tr/dunya/fransada-sari-yelekliler-gosterilerin-birinci-yilinda-sokaklarda/1647514"/>
        <a href="https://www.aa.com.tr/tr/dunya/fransaya-damga-vuran-sari-yeleklilerin-gosterileri/1647102"/>
        <a href="https://www.aa.com.tr/tr/dunyadan-spor/euro-2020-elemelerinde-gecenin-sonuclari/1646030"/>
        <a href="https://www.aa.com.tr/tr/dunya/fransa-turkiye-ile-yakin-diyalog-kurmak-istiyor/1643406"/>
      </related>
    </article>
  </body>
</html>