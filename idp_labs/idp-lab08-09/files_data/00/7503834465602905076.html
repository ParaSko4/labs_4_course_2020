<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pu.nl/artikelen/feature/een-zak-vol-monsters-deel-21-pokemon-sword-shield-nuzlocke-challenge-en-pokemon-go-verrijkt-met-team-rocket-leaders/"/>
    <meta property="og:site_name" content="Power Unlimited"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Een Zak Vol Monsters - Deel 21: Pokémon Sword &amp; Shield Nuzlocke Challenge en Pokémon Go verrijkt met Team Rocket Leaders "/>
    <meta property="og:description" content="Pokémaniak Marvin is voor het eerst in zijn pokécarrière gestart met een Nuzlocke Challenge (in Pokémon Sword!) maar vindt ook nog tijd voor Pokémon Go. Dit deel: het gevecht met Team Rocket start nu pas écht, Shadow Shiny’s, Shadow Legendary’s, Pokémon-knuffelen in AR en meer."/>
  </head>
  <body>
    <article>
      <h1>Een Zak Vol Monsters - Deel 21: Pokémon Sword &amp; Shield Nuzlocke Challenge en Pokémon Go verrijkt met Team Rocket Leaders </h1>
      <address><time datetime="2019-11-18T00:00:00+00:00">18 Nov 2019</time> by <a rel="author">Marvin</a></address>
      <p>
        <b>Pokémaniak Marvin is voor het eerst in zijn pokécarrière gestart met een Nuzlocke Challenge (in Pokémon Sword!) maar vindt ook nog tijd voor Pokémon Go. Dit deel: het gevecht met Team Rocket start nu pas écht, Shadow Shiny’s, Shadow Legendary’s, Pokémon-knuffelen in AR en meer.</b>
      </p>
      <h3>De afgelopen maand:</h3>
      <ul>
        <li>Behaalde ik 1.279.252 XP;</li>
        <li>Nam ik het voor het eerst op tegen de Team Rocket Leaders;</li>
        <li>Versloeg ik voor het eerste Team Rocket-leider Giovanni;</li>
        <li>En ving of bemachtigde ik de volgende pokémon: Charmander (Cubone Hat), Squirtle (Yamask Hat), Bulbasaur (Shedinja Hat), Pikachu (Mimikyu Outfit), Darkrai, Coballion, Riolu (98%), Golurk, Galarian Weezing, Mime Jr., Lilipup (0%), Shiny Poochyena, Shiny Gastly, Shiny Cofagrigus (gevangen als Yamask), Shiny Castform, Shiny Aipom, Shiny Psyduck, Shiny Magnemite, Shiny Bronzor, Shiny Registeel, Shiny Pichu, Shiny Taillow, Shiny Stoutland, Shiny Chimchar, Shiny Monferno en Shiny Infernape.</li>
      </ul>
      <figure>
        <img src="https://cdn2.pu.nl/media/marvin/nieuw_01.jpg"/>
      </figure>
      <figure>
        <img src="https://cdn2.pu.nl/media/marvin/halloween_outfits.jpg"/>
      </figure>
      <figure>
        <img src="https://cdn2.pu.nl/media/marvin/nieuw_1.jpg"/>
      </figure>
      <figure>
        <img src="https://cdn2.pu.nl/media/marvin/nieuw_2.jpg"/>
      </figure>
      <p>             </p>
      <h3>De eeuwig durende Shiny-jacht is weer even succesvol</h3>
      <p>Mijn persoonlijke doel in Pokémon Go is natuurlijk het vangen van alle pokémon en het voltooien van mijn Pokédex, maar niet heel stiekem vind ik het veel leuker als er wat sterretjes van mijn scherm spatten. Niet omdat mijn telefoon weer eens een breakdown heeft na een speelsessie van zeven uur, maar vanwege de shiny pokémon natuurlijk! Omdat er met onder andere Cobalion en de Regi’s niet bijzonder veel te raiden viel stonden ook oktober en november in het teken van pokémon-pixels die nét even iets anders gekleurd zijn dan de gemiddelde pokémon-pixel. Dat ging best lekker. En zoals wel vaker: in vlagen. Drie stuks, wel te verstaan, maar laten we beginnen met de leukste.</p>
      <p>Mijn eerste unieke Shiny van de maand was tijdens een Raid Hour, maar het is geen Shiny Legendary. Nee, in plaats daarvan heeft een stomme GPS-fout in de game eindelijk eens goed voor me uitgepakt en ving ik daardoor een Shiny Poochyena. Bij het joinen van raid nummero zoveel lukte het me niet dichtbij genoeg te staan omdat mijn GPS alle kanten op ging. Voor ik het wist stond ik drie straten verderop en spawnde er ineens een eenzame Poochyena. Score! Maar dat is niet waar het geluk eindigde. Enkele dagen later mocht ik voor werk een dagje naar Londen afreizen en zoals wel vaker als ik in het buitenland ben hoop ik dat ik mijn eerste buitenlandse Shiny weet te vinden. Dat dit tripje gelijktijdig met het Halloween-evenement kwam blijkbaar goed uit, want Londen stelde niet teleur. Het resultaat is een Shiny Gastly (vanuit een taxi) en een Shiny Yamask (inmiddels Cofagrigus, vanuit een sushitent), triple score!</p>
      <figure>
        <img src="https://cdn2.pu.nl/media/marvin/1_shiny.jpg"/>
      </figure>
      <p>Al een week voor mijn Shiny Poochyena maakte ik weer eens een dag mee waarop de Pokémon Go-goden goed gestemd waren. Je weet wel, zo’n dag die volgt op een Shiny-droogte van dagen, weken of misschien nog wel langer, en je direct compenseert met een vrachtlading. Binnen twee uur stuitte ik op een Shiny Castform, Aipom én Psyduck (had ik allemaal al) en dat zonder evenementen. Is dat alles? Nope. Hoewel ik een tijdje amper kon spelen door het kneuzen van mijn voet (zelfs als je thuis van de trap loopt ben je niet veilig) werd mijn eerste voorzichtige fietstochtje naar een spawnpoint direct beloond: Shiny Magnemite! Enkele dagen later volgden Shiny Bronzor als Research Reward en kreeg ik Shiny Registeel tijdens het Regi-weekend.</p>
      <figure>
        <img src="https://cdn2.pu.nl/media/marvin/shiny_3.jpg"/>
      </figure>
      <p>Nog meer? Waarom ook niet! Na het missen van de allereerste Community Day met Pikachu was het een doel geworden om minstens één Shiny Pikachu-familielid te vangen. Hoewel die gele rat om de haverklap aan een ingame event wordt toegevoegd wilde dat in de twee jaar na die Community Day nog steeds niet lukken, tot ik afgelopen maand ineens een paar sterretjes zag vliegen bij het uitkomen van een 7KM-ei en Pichu eruit wandelde. Pichu werd al snel opgevolgd door Taillow omdat de rij bij de supermarkt wel érg lang was en ik besloot maar even wat pokémon te checken, en om het helemaal af te maken verblijdde mijn vriendin mij met een beeldschone pokémon met een majestueuze, gouden snor: Stoutland.</p>
      <figure>
        <img src="https://cdn2.pu.nl/media/marvin/shiny_4.jpg"/>
      </figure>
      <p>Zoals altijd sloot ik mijn maand af met de Community Day van deze maand, en centraal stond de kleine vuurpokémon Chimchar. Het is verre van mijn favoriete Shiny, hij is vrij nutteloos in battles én ik kon slechts twee uurtjes van de drie uur spelen, dus ik had eigenlijk nog weinig hoop op goede resultaten. Tot ongeveer 12.30 uur ging het ook aardig langzaam, maar de laatste anderhalf uur van de Community Day vlogen de Shiny pokémon me om de oren. In totaal ving ik 10 Shiny Chimchars en heb ik een hoop nieuwe Infernapes kunnen krijgen (voornamelijk voor PvP, mocht ik me daar ooit meer in willen verdiepen). Nu is de vraag wat er tijdens de Community Day van december gaat gebeuren; waarschijnlijk krijgen we daar deze week antwoord op.</p>
      <figure>
        <img src="https://cdn2.pu.nl/media/marvin/com_day_shiny.jpg"/>
      </figure>
      <p>              </p>
      <h3>Rocket Leaders, Giovanni, Shadow Legendary’s en meer</h3>
      <p>Als er weer eens iemand aan je vraagt ‘HUH, waarom zou je nu nog Pokémon Go spelen?’ dan kun je wijzen op een van de nieuwste updates die Team Rocket Leaders heeft toegevoegd. Door de toevoeging van de leaders heeft Pokémon Go weer een extra gameplaylading gekregen, en dat beetje diepte is wel gewenst in een game die startte met één mechanic (gooi bal op pokémon). De update zorgt ervoor dat spelers het op kunnen nemen tegen Rocket Leaders en dat is niet zo makkelijk als je waarschijnlijk denkt. Spelers moeten redelijk op de hoogte zijn van move-types en counters, en als het kan ook tactieken als ‘shield baiting’ en het inzetten van snelle charged moves. Het is goed om te zien dat er een uitdagende, solo PvE-battlemechanic is toegevoegd, maar met alleen Giovanni en een Shadow Articuno als beloning is het nog maar de vraag hoelang spelers hier hun revives en potions aan willen verspillen.</p>
      <figure>
        <img src="https://cdn2.pu.nl/media/marvin/rocket_radar.jpg"/>
      </figure>
      <p>Mocht je niet meer weten hoe het nieuwe Rocket-systeem werkt, het is simpel:</p>
      <ol>
        <li>Versla zes Team Rocket Grunts (en ontvang zes Mysterious Components);</li>
        <li>Combineer de zes Mysterious Components en ontvang een Rocket Radar;</li>
        <li>Activeer de Rocket Radar en loop naar een Rocket Leader (‘R’ op de speciale map);</li>
        <li><a href="https://www.reddit.com/r/TheSilphRoad/comments/dtcntm/rocket_leader_counters_and_team_compositions/">Bereid je voor</a> op een extra moeilijke Rocket battle en versla Leader Arlo, Leader Sierra of Leader Cliff;</li>
        <li>Voltooi de Special Research ‘Looming In The Shadows’ en ontvang een speciale radar;</li>
        <li>Zoek de correcte Pokéstop en battle tegen Rocket-leider Giovanni;</li>
        <li>Vang die prachtige, evil-ogende Shadow Articuno;</li>
        <li>Doe eens per maand een soortgelijke quest om nóg een keer tegen Giovanni te battlen (en de Shadow Legendary te vangen) en repeat.</li>
      </ol>
      <figure>
        <img src="https://cdn2.pu.nl/media/marvin/shiny_shadow_pokemon.jpg"/>
      </figure>
      <p>De ultieme beloning voor het verslaan van Rocket Leader is natuurlijk het mogen battlen tegen Rocket-leider Giovanni. Maar omdat dat slechts één keer per maand mogelijk is moet je andere manieren verzinnen om gemotiveerd te raken voor de nieuwe Rocket Leader-mechanics. Gelukkig voor Shiny-hunters is er heel wat moois om binnen te slepen – in het bijzonder drie pokémon die an sich al een mooie Shiny-variant hebben, maar met een Shadow-sausje écht bruut worden: Sneasel, Meowth en Scyther. Persoonlijk wil ik koste wat kost een Shiny Scyther bemachtigen en daar zal ik waarschijnlijk nog wel een paar maanden mee bezig zijn. Niet alleen is die Arlo (de Rocket Leader van wie je Scyther krijgt) een eikeltje, ik kan hem niet oneindig blijven doen met alle potions en revives die al deze battles me kosten. </p>
      <p>Geen Shadow Shiny dus, maar al dat Rocket-geweld kan ook nog andere leuke dingen opleveren. Pokémon met goede IV’s, bijvoorbeeld! Omdat ik voornamelijk tegen Arlo battle met mijn Rocket Raidars heb ik al een hoop degelijke Scythers naar Professor Willow moeten sturen om in Pokémon Candy te vermalen en daarbovenop een 100% Scyther kunnen vangen. Tot nu toe heb ik geen slechte oogst bij de Rocket-Grunts en –Leaders dus, het is al m’n derde 100% IV Purified Pokémon (inclusief tweemaal een Venusaur). </p>
      <figure>
        <img src="https://cdn2.pu.nl/media/marvin/shadow_pokemon_nieuw.jpg"/>
      </figure>
      <figure>
        <img src="https://cdn2.pu.nl/media/marvin/100%25_purified.jpg"/>
      </figure>
      <p>             </p>
      <h3>Spelen en pokémon-fotoshoots met vrienden door Buddy Adventure</h3>
      <p>Er komt een nieuwe AR multiplayer-functie in Pokémon Go en de naam is Buddy Adventure. Wanneer hij precies live gaat is onduidelijk, maar Niantic heeft gezegd dat het ergens in de komende maanden moet gebeuren. Wat het precies is? Nou, geheel nieuw is het niet – er gaan namelijk al jaren geruchten dat er een AR-functie wordt ontwikkeld waarbij twee mensen (op verschillende schermen) dezelfde objecten kunnen zien bij het gebruiken van AR. Wat dat inhoudt voor Pokémon Go is dat we met de pokémon van onze vrienden op de foto kunnen én dat we ze kunnen aaien en berry’s kunnen voeren. Natuurlijk kun je ook je eigen buddy bij de pokémon op de foto zetten, maar mogelijk gaat het systeem nog een stuk verder dan alleen wat aaien en eten geven. Er wordt gezegd dat we ‘op avontuur kunnen met andere spelers’, maar of dat ook betekent dat er daadwerkelijk AR-quests of zoiets dergelijks naar Pokémon Go komen moeten we nog maar zien.  </p>
      <figure>
        <img src="https://cdn2.pu.nl/media/marvin/buddy_adventure.jpg"/>
      </figure>
      <p>              </p>
      <h3>Shiny Tentacool komt naar Pokémon Go</h3>
      <p>Nog even snel een nieuwtje tussendoor, dan. Dat mag wel als er zo’n gruwelijk vette Shiny vrijgegeven wordt als Tentacool en Tentacruel – en dat gebeurt, vanaf morgen! Vanaf 19 november (22.00 uur lokale tijd) tot en met 26 november (22.00 uur) is de speciale Supereffective Week, waarin pokémon centraal staan die we goed kunnen gebruiken in de nieuwe Team Rocket-battles. Om het nog aanlokkelijker te maken zit er dus ook een toffe nieuwe shiny bij (die hopelijk geboost wordt) én krijg je van level 3+ raids gegarandeerd een Charged TM. Een dag later start trouwens al weer een nieuw evenement, Friend Fest, waarin pokémon als Nidoran vaker spawnen, trade-kosten worden gehalveerd en je twee Special Trades per dag kunt doen. </p>
      <figure>
        <img src="https://cdn2.pu.nl/media/marvin/shiny_tentacool_family.png"/>
      </figure>
      <p>                  </p>
      <h3>De Pokémon Sword &amp; Shield Nuzlocke Challenge is hilarisch</h3>
      <p>Als Pokémon-fanatiekeling heb ik natuurlijk ook de nieuwe Pokémon Sword en Pokémon Shield in huis gehaald. Dat zorgt er wel voor dat ik wat minder tijd over heb voor Pokémon Go, maar met de koude temperaturen en de realisatie dat ik Pokémon Sword thuis onder een dekentje kan spelen is dat niet heel erg. Het is voor het eerst dat ik een nieuwe Pokémon-game begin met een Nuzlocke Challenge, wat een rare maar tot nu toe fantastische manier is om de nieuwe mechanics en ‘regels’ te leren kennen. Fantastisch én hartverscheurend, want zo’n Nuzlocke brengt nogal wat emoties teweeg.</p>
      <p>Vergeten wat het is? Kort gezegd mag je in de Nuzlocke Challenge géén pokémon reviven (dood = dood) en alleen de pokémon gebruiken die je als eerste bent tegen gekomen in een nieuwe Route (niet gevangen = geen nieuwe pokémon). Normaal gesproken, in de vorige games waarin ik Nuzlocke probeerde in ieder gegval, is dat een bitch om te doen. Met de willekeurge pokémon-encounters van de vorige generaties wist je immers nooit wat je als eerste tegen zou komen en welke pokémon je dus aan je team zou moeten toevoegen. In Pokémon Sword &amp; Shield kun je de pokémon wél zien rondwachelen voor je een battle start, waardoor je nu dus gemakkelijker kunt beslissen hoe jouw team eruit komt te zien.</p>
      <p>Ook al is het in veel opzichten makkelijker – toegegeven, er zijn onwaarschijnlijk al hardcore spelers die veel moeilijkere regels hebben bedacht - zijn er al een hoop hilarische en vooral pijnlijke momenten geweest in deze Nuzlocke Challenge. Het schudden van een Berry Tree en geconfronteerd worden met een verlepte eekhoorn-pokémon, bijvoorbeeld. Of het op onwaarschijnlijk akelige wijze erachter komen dat er rustig pokémon van level 56 rondzweven in de Wild Area, ook als je zelf nog maar pokémon van level 13 hebt. PIkachu en Swirlix, het was goed jullie gekend te hebben… Mocht er animo voor zijn (of mocht ik het echt fantastisch vinden om te doen) dan zal ik het komende deel van Een Zak Vol Monsters meer lullen over mijn avonturen in de Pokémon Sword Nuzlocke! </p>
      <figure>
        <img src="https://cdn2.pu.nl/media/marvin/sword_shield_grookey.jpg"/>
      </figure>
      <p>                      </p>
      <h3>Een Zak vol Monsters - de Pokémon Go-Serial: </h3>
      <p>
        <b>Zondag 19/02 - <a href="https://www.pu.nl/artikelen/feature/een-zak-vol-monsters-deel-1-te-veel-shinys-pokemon-go-onderwater-en-mijn-progressie/">Deel I (te veel shiny's, Pokémon GO onderwater en mijn progressie)</a></b>
      </p>
      <p>
        <b>Zondag 18/03 - <a href="https://www.pu.nl/artikelen/feature/een-zak-vol-monsters-deel-2-een-bijzondere-collectie-de-beste-spelers-ter-wereld-en-meer/">Deel II (een bijzondere collectie, de beste spelers ter wereld en meer)</a></b>
      </p>
      <p>
        <b>Zondag 15/04 - <a href="https://www.pu.nl/artikelen/feature/een-zak-vol-monsters-deel-3-quests-in-pokemon-go-mareep-dag-mythical-pokemon-en-mijn-eerste-14-shinys/">Deel III (Quests, Mythical Pokémon, Community Days, mijn eerste vijftien shiny's en meer)</a></b>
      </p>
      <p>
        <b>Dinsdag 22/05 - <a href="https://www.pu.nl/artikelen/feature/een-zak-vol-monsters-deel-4-shiny-charizard-alola-pokemon-go-en-1000-kilometers/">Deel IV (Shiny Charizard, Alola Pokémon en 1000+ kilometers)</a></b>
      </p>
      <p>
        <b>Dinsdag 26/06 - <a href="https://www.pu.nl/artikelen/feature/een-zak-vol-monsters-deel-5-vrienden-in-pokemon-go-mijn-beste-shiny-ooit-en-exotische-pokemon/">Deel V (vrienden in Pokémon Go, mijn beste Shiny ooit en exotische pokémon)</a></b>
      </p>
      <p>
        <b>Dinsdag 24/07 - <a href="https://www.pu.nl/artikelen/feature/een-zak-vol-monsters-deel-6-lucky-pokemon-en-een-maand-vol-pokemon-go-evenementen/">Deel VI (Lucky Pokémon en een maand vol evenementen)</a></b>
      </p>
      <p>
        <b>Maandag 20/08 - <a href="https://www.pu.nl/artikelen/feature/een-zak-vol-monsters-deel-7-celebi-nu-verkrijgbaar-handige-pokemon-go-zoektips-en-shiny-kansen-op-een-rij/">Deel VII (Celebi is hier, Pokémon Go-zoektips, Eevee Day en meer)</a></b>
      </p>
      <p>
        <b>Maandag 17/09 - <a href="https://www.pu.nl/artikelen/feature/een-zak-vol-monsters-deel-8-zo-voltooi-je-gen-1-in-pokemon-go-gegarandeerd-geluk-en-meer/">Deel VIII (zo voltooi je Gen 1, gegarandeerd geluk en meer)</a></b>
      </p>
      <p>
        <b>Maandag 22/10 - <a href="https://www.pu.nl/artikelen/feature/een-zak-vol-monsters-deel-9-gen-4-is-hier-shiny-metagross-meganium-en-grote-veranderingen/">Deel IX (Gen 4 is hier, Shiny Metagross &amp; Meganium en grote veranderingen?)</a></b>
      </p>
      <p>
        <b>Maandag 12-11 - <a href="https://www.pu.nl/artikelen/feature/een-zak-vol-monsters-deel-10-adventure-sync-shiny-ponyta-cyndaquil-en-gen-4-evoluties/">Deel X (Adventure Sync, Shiny Ponyta &amp; Cyndaquil en Gen 4-evoluties)</a></b>
      </p>
      <p>
        <b>Maandag 10-12 - <a href="https://www.pu.nl/artikelen/feature/een-zak-vol-monsters-deel-11-voorbereiden-op-pokemon-go-pvp-en-koppelen-met-lets-go-doe-je-zo/">Deel XI (voorbereiden op Pokémon Go-PVP en koppelen met Let's Go doe je zo)</a></b>
      </p>
      <p>
        <b>Zaterdag 05-01 - <a href="https://www.pu.nl/artikelen/feature/een-zak-vol-monsters-deel-12-pokemon-go-pokemon-lets-go-en-alles-pokemon/?1">Deel XII (Pokémon Go, Pokémon Let’s Go en alles Pokémon) (Nieuwe insteek)</a></b>
      </p>
      <p>
        <b>Donderdag 31-01 <a href="https://www.pu.nl/artikelen/feature/een-zak-vol-monsters-deel-13-dataduiken-in-pokemon-go-de-pokemon-van-detective-pikachu-en-gen-8-geruchten/">Deel XIII (Dataduiken in Pokémon Go, De pokémon van Detective Pikachu en meer)</a></b>
      </p>
      <p>
        <b>Donderdag 28-02 <a href="https://www.pu.nl/artikelen/feature/een-zak-vol-monsters-deel-14-alles-wat-we-weten-over-pokemon-sword-pokemon-shield-en-de-galar-regio/">Deel XIV (Alles wat we weten over Pokémon Shield, Pokémon Sword en de Galar-regio)</a></b>
      </p>
      <p>
        <b>Donderdag 28-03 <a href="https://www.pu.nl/artikelen/feature/een-zak-vol-monsters-deel-15-bereid-je-voor-op-een-maand-bomvol-pokemon-go-evenementen-en-shinys/">Deel XV (Voorbereiden op een maand bomvol Pokémon Go-evenementen en Shiny's)</a></b>
      </p>
      <p>
        <b>Donderdag 25-04 <a href="https://www.pu.nl/artikelen/feature/een-zak-vol-monsters-deel-16-meer-dan-100-shinys-in-pokemon-go-gouden-medailles-en-de-pokedex-vullen/">Deel XVI (meer dan 100 Shiny’s in Pokémon Go, gouden medailles en de Pokédex vullen)</a></b>
      </p>
      <p>
        <b>Donderdag 23-05 <a href="https://www.pu.nl/artikelen/feature/een-zak-vol-monsters-deel-17-nieuwe-gen-4-pokemon-lure-mechanieken-en-shinys-in-pokemon-go/">Deel XVII (Nieuwe Gen 4-pokémon, lure-mechanieken en Shiny’s in Pokémon Go)</a></b>
      </p>
      <p>
        <b>Donderdag 20-06 <a href="https://www.pu.nl/artikelen/feature/een-zak-vol-monsters-deel-18-een-drukke-adventure-week-en-falende-evenementen-in-pokemon-go/">Deel XVIII (Een drukke Adventure Week en falende evenementen in Pokémon Go)</a></b>
      </p>
      <p>
        <b>Maandag 16-09 <a href="https://www.pu.nl/artikelen/feature/een-zak-vol-monsters-deel-19-bizar-veel-geluk-in-een-pokemon-go-zomer-alle-shadow-pokemon-en-meer/">Deel XIX (Bizar veel geluk in één Pokémon Go-zomer, alle Shadow pokémon en meer)</a></b>
      </p>
      <p>
        <b>Maandag 14-10 <a href="https://www.pu.nl/artikelen/feature/een-zak-vol-monsters-deel-20-het-eerste-betaalde-pokemon-go-evenement-niantic-wayfarer-en-meer-shiny-geluk/">Deel XX (het eerste betaalde Pokémon Go-evenement, Niantic Wayfarer en meer Shiny-geluk)</a></b>
      </p>
      <p>
        <b>Maandag 18-11 Deel XXI (Pokémon Sword &amp; Shield Nuzlocke Challenge en Pokémon Go verrijkt met Team Rocket Leaders)</b>
      </p>
    </article>
  </body>
</html>