<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/health-newspaper/_vid-pyatkovoyi-shpori-dopomagaye-masazh/938226"/>
    <meta property="og:site_name" content="Gazeta.ua"/>
    <meta property="article:published_time" content="2019-11-18T00:31:00+00:00"/>
    <meta property="og:title" content="Від п'яткової шпори допомагає масаж"/>
    <meta property="og:description" content="&amp;mdash;&amp;ensp;Думав, нога болить, бо натер черевиками. Носив їх кілька днів, &amp;mdash; розповідає Максим Веремчук, 43 роки, з міста Шпола Черкаської області. &amp;mdash; Зняв, коли нога опухла й боліла, ніби на цвях наступаю. &amp;mdash;&amp;ensp;У лікарні визначили, що це п'яткова шпора. Вчасно ..."/>
  </head>
  <body>
    <article>
      <h1>Від п'яткової шпори допомагає масаж</h1>
      <address><time datetime="2019-11-18T00:31:00+00:00">18 Nov 2019, 00:31</time> by <a rel="author">Катерина РОМАНЧУК</a></address>
      <p>— Думав, нога болить, бо натер черевиками. Носив їх кілька днів, — розповідає Максим Веремчук, 43 роки, з міста Шпола Черкаської області. — Зняв, коли нога опухла й боліла, ніби на цвях наступаю.</p>
      <p>— У лікарні визначили, що це п'яткова шпора. Вчасно спохватився, ще наросту не було. Тому не мали що вирізати, — додає.</p>
      <p>— П'яткова шпора, або нарост, виникає від плоскостопості чи неправильно підібраного взуття, — уточнює Сергій Голубов, 50 років, столичний хірург. — Також у зоні ризику вагітні жінки й люди із зайвою вагою. У них стопа не витримує маси тіла.</p>
      <p>Щоб заспокоїти запалення і розм'якшити п'ятковий шип, призначають протизапальні препарати та гелі для покращення циркуляції крові в стопі. Треба придбати ортопедичні устілки з отворами. У них є підп'ятник із товстого поролону.</p>
      <p>— Корисне тренування м'язів стопи. Стоячи, притиснути пальцi до землi на 5 секунд. Розслабити. Знов притискати. Можна покачати ступнею скляну пляшку. Достатньо по 5 хвилин кожною ногою. Такий масаж покращує кровообіг.</p>
    </article>
  </body>
</html>