<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eva.bg/article/33163-Trend-militari"/>
    <meta property="og:site_name" content="EVA"/>
    <meta property="article:published_time" content="2019-11-18T00:00:00+00:00"/>
    <meta property="og:title" content="Тренд милитъри"/>
    <meta property="og:description" content="Никога досега не е било толкова лесно да впишете елемент от военната униформа във всекидневния си гардероб"/>
  </head>
  <body>
    <article>
      <h1>Тренд милитъри</h1>
      <h2>Никога досега не е било толкова лесно да впишете елемент от военната униформа във всекидневния си гардероб</h2>
      <address><time datetime="2019-11-18T00:00:00+00:00">18 Nov 2019</time> by <a rel="author" href="https://eva.bg/author/189-eva-bg" target="_blank">eva.bg</a></address>
      <slideshow>
        <figure>
          <img src="https://eva.bg/media_cache/article_popup_gallery/media/Moda/trend/military-ina/military_trend11_3.jpg"/>
        </figure>
        <figure>
          <img src="https://eva.bg/media_cache/article_popup_gallery/media/Moda/trend/military-ina/military_trend11_2.jpg"/>
        </figure>
        <figure>
          <img src="https://eva.bg/media_cache/article_popup_gallery/media/Moda/trend/military-ina/military_trend11_5.jpg"/>
        </figure>
        <figure>
          <img src="https://eva.bg/media_cache/article_popup_gallery/media/Moda/trend/military-ina/military_trend11_6.jpg"/>
        </figure>
        <figure>
          <img src="https://eva.bg/media_cache/article_popup_gallery/media/Moda/trend/military-ina/military_trend11_8.jpg"/>
        </figure>
        <figure>
          <img src="https://eva.bg/media_cache/article_popup_gallery/media/Moda/trend/military-ina/military_trend11_9.jpg"/>
        </figure>
        <figure>
          <img src="https://eva.bg/media_cache/article_popup_gallery/media/Moda/trend/military-ina/military_trend11_9_1.jpg"/>
        </figure>
        <figure>
          <img src="https://eva.bg/media_cache/article_popup_gallery/media/Moda/trend/military-ina/military_trend11_9_2.jpg"/>
        </figure>
        <figure>
          <img src="https://eva.bg/media_cache/article_popup_gallery/media/Moda/trend/military-ina/military_trend11_9_3.jpg"/>
        </figure>
        <figure>
          <img src="https://eva.bg/media_cache/article_popup_gallery/media/Moda/trend/military-ina/military_trend11_9_4.jpg"/>
        </figure>
        <figure>
          <img src="https://eva.bg/media_cache/article_popup_gallery/media/Moda/trend/military-ina/military_trend11_9_5.jpg"/>
        </figure>
        <figure>
          <img src="https://eva.bg/media_cache/article_popup_gallery/media/Moda/trend/military-ina/military_trend11_9_6.jpg"/>
        </figure>
        <figure>
          <img src="https://eva.bg/media_cache/article_popup_gallery/media/Moda/trend/military-ina/military_trend11_9_7.jpg"/>
        </figure>
        <figure>
          <img src="https://eva.bg/media_cache/article_popup_gallery/media/Moda/trend/military-ina/military_trend11_9_8.jpg"/>
        </figure>
        <figure>
          <img src="https://eva.bg/media_cache/article_popup_gallery/media/Moda/trend/military-ina/military_trend11_9_9.jpg"/>
        </figure>
        <figure>
          <img src="https://eva.bg/media_cache/article_popup_gallery/media/Moda/trend/military-ina/military_trend11_9_9_1.jpg"/>
        </figure>
        <figure>
          <img src="https://eva.bg/media_cache/article_popup_gallery/media/Moda/trend/military-ina/military_trend11_9_9_2.jpg"/>
        </figure>
        <figure>
          <img src="https://eva.bg/media_cache/article_popup_gallery/media/Moda/trend/military-ina/military_trend11_9_9_3.jpg"/>
        </figure>
      </slideshow>
      <p>Този сезон може да избирате дрехи в цветове от цялата есенна палитра (от жълто, червено, чак до кафяво). Специално внимание обаче обръщаме на багрите, взети от камуфлажа и усещането за мъжкото военно облекло, внасящи (не)очакван акцент на всеки тоалет.</p>
      <figure>
        <img src="https://eva.bg/media/Moda/trend/military-ina/military_trend11_9_8.jpg"/>
      </figure>
      <p>Вероятно никога досега не е било по-лесно да впишете някой елемент от военната униформа във всекидневния си гардероб. Дизайнерите определено не са пропуснали нищо – виждаме структурирани блейзъри, мъжки тип ризи, кожени колани, широки панталони, груби кубинки. Дори традиционни дрехи, които по принцип са неизменна част от ежедневието ни (като пуловер, пола, чанта), са пребоядисани в милитъри нюанси. Но въпреки натрупаната мъжественост в някои от елементите на облеклото, в никакъв случай не се губи усещането за женственост. Това се дължи на баланса между по-грубото излъчване на тоалета в комбинация с дамски аксесоар като чифт пищни обици например.</p>
      <p>Лесно може да пробвате тази тенденция, като облечете палто или блейзър в стил Valentino, Burberry или Balmain върху по-женствена дреха като рокля, пола, интересна блуза и пр. За по-спортна визия опитайте капитонирано яке тип Stella McCartney или плетиво във войнишко зелено (Moschino). За леко романтичен завършек на ансамбъла добавете барета, напомняща на есенно-зимната колекция на Dior.</p>
    </article>
  </body>
</html>